Kuldigas Parks, Riia Konsolideeritud majandusaasta aruanne 2023 2 Konsolideeritud majandusaasta aruanne 2023 Ettevõtte nimi: Hepsor AS Registrikood: 12099216 Aadress: Järvevana tee 7b, 10112 Tallinn E-post: info@hepsor.ee Telefon: +372 660 9009 Koduleht: www.hepsor.ee Aruandeperiood: 01.01.2023-31.12.2023 Majandusaasta: 01.01.2023-31.12.2023 Nõukogu: Andres Pärloja, Kristjan Mitt, Lauri Meidla Juhatus: Henri Laks Audiitor: Grant Thornton Baltic OÜ Eesti kapitalil põhinev kinnisvaraarendusettevõte Hepsor AS (edaspidi „kontsern“ või „Hepsor“) tegutseb Eestis, Lätis ja Kanadas. Kontsern sisenes Läti turule 2017. aastal ja tegutseb sealsel turul Hepsor AS kontsernina alates 2019. aastast. Kanada turul alustas kontsern tegevust 2023. aastal. Ühingu konsolideeritud majandusaasta aruanne .pdf formaadis Euroopa ühtse elektroonilise aruandlusvormingu (ESEF) märgistuseta. Originaaldokument on esitatud masinloetavas .xhtml formaadis Nasdaq Tallinna börsile ja allkirjastatud digitaalselt (Link: nasdaqbaltic.com/statistics/et/instrument/EE3100082306/reports) 3 Konsolideeritud majandusaasta aruanne 2023 Sisukord Juhtkonna aruanne ............................................................................................................................................................................. 4 Tegevuskeskkond................................................................................................................................................................................ 9 Arendusprojektide ülevaade ............................................................................................................................................................ 14 Kontserni struktuur .......................................................................................................................................................................... 26 Olulised sündmused ......................................................................................................................................................................... 27 Majandustulemused ......................................................................................................................................................................... 28 Töötajad ............................................................................................................................................................................................ 33 Aktsia ja aktsionärid.......................................................................................................................................................................... 34 Hea ühingujuhtimise tava ................................................................................................................................................................. 37 Tasustamisaruanne ........................................................................................................................................................................... 44 Vastutustundlik ettevõtlus ............................................................................................................................................................... 46 Konsolideeritud raamatupidamise aastaaruanne ............................................................................................................................ 58 Juhataja kinnitus ............................................................................................................................................................................. 108 Sõltumatu vandeaudiitori aruanne................................................................................................................................................. 109 Kasumi jaotamise ettepanek .......................................................................................................................................................... 119 4 Konsolideeritud majandusaasta aruanne 2023 Juhtkonna aruanne 5 Konsolideeritud majandusaasta aruanne 2023 Head Hepsori aktsionärid Hepsori 2023. aasta auditeeritud konsolideeritud müügitulu ulatus 41,1 miljoni euroni ja puhaskasumiks kujunes 3,5 miljonit eurot (sh emaettevõtte omanikele kuuluv osa 1,2 miljonit eurot). Arvestades aeglustunud kinnisvaraturgu, on see igati hea tulemus. Võrdlusperioodil ehk 2022. aastal oli Hepsori konsolideeritud auditeeritud müügitulu 12,9 miljonit eurot ja puhaskasum 1,3 miljonit eurot, (sh emaettevõtte omanikele kuuluv puhaskasum 1,4 miljonit eurot). Lõppenud arendusprojektid 2023. aasta 12 kuu jooksul anti klientidele üle kokku 274 uut kodu (asjaõiguslepingute arv). Eestis anti kodud ostjatele üle järgmistes projektides: Paevälja Hoovimajade projekt algas juba 2022. aastal ning projekti raames rajasime kaks kortermaja 96 korteriga, millest esimesed 40 korterit anti koduostjatele üle 2022. aasta lõpus. 2023. aasta jooksul andsime ostjatele üle 51 korterit. Seisuga 31. detsember 2023 oleme kokku sõlminud asjaõiguslepingud 91 korterile (95%) ning müümata on 5 korterit. Lilleküla Kodude projektis on kokku 26 korterit. Projekt valmis 2023. aasta neljandas kvartalis ja 31. detsember 2023 seisuga on kodu ostjatele üle antud 8 korterit (31%) ning müümata on 18 korterit. Lätis jätkus kodude üleandmine ostjatele järgmistes projektides: Kuldigas Parks projekti raames on valminud kokku 116 kodu ning 31. detsember 2023 seisuga oli kõikide korterite osas asjaõiguslepingud sõlmitud ja kõik kodud ka uutele omanikele üle antud. Mārupes Dārzs projekti raames on valminud kokku 92 kodu. 31. detsember 2023 seisuga oli vaba üks korter ja ülejäänud 91 korteri osas oli asjaõiguslepingud tehtud ning kodud ostjatele üle antud. Strēlnieku 4b arendusprojekt valmis 2020. aastal ning 2023. aasta jooksul müüdi selles projektis kaheksa korterit (sh 4 korterit neljandas kvartalis). 31. detsember 2023 seisuga on kodu ostjatele üle antud 44 korterit (81%) ja vaba 10 korterit. Ärikinnisvara osas müüsime teises kvartalis Riias asuva Ulbrokas 30 kinnistu koos Hepsori poolt arendatud StokOfiss 30 ärihoonega ning Tallinnas asuvad Tooma tänava kinnistud. Lisaks valmis teise kvartali lõpuks Tallinnas rohelise mõtteviisiga Grüne Maja, mille viimased pinnad anti perioodi lõpuks üürnikele üle. Büroohoone on neljanda kvartali lõpu seisuga 100% üürilepingutega kaetud. Sidusettevõttena kajastatud Büroo 113 puhul pidi Hepsor septembri alguses üürniku poolse üürilepingu rikkumise tõttu üürilepingu ühepoolselt üles ütlema, mille tulemusena vabanes ca 3 500 m2 äripinda. Büroo 113 kontekstis oleme keskendunud läbirääkimistele uute üürnikega, huvi ja läbirääkimiste hulk on igati arvestatav. Paralleelselt on pooleli kohtuvaidlus endise üürnikuga. 2023. aastal üle antud 274 uut kodu Kontserni müügitulu ja kasum sõltuvad otseselt projektide arendustsüklist, mis kestab ligikaudu 24–36 kuud. Müügitulu tekib alles tsükli lõpus. Arendustsükli pikkusest ja arenduse algusest sõltuvalt võib ühes kvartalis lõppeda rohkem projekte kui teises ja kvartalid võivad nii kasumi kui ka müügitulu poolest üksteisest olulisel määral erineda. Seetõttu võib nii majandusaasta lõikes tervikuna kui ka kvartalite lõikes olla mõni aasta või kvartal nõrgem ja teine oluliselt tugevam. Hindamaks kinnisvaraarendusega tegeleva ettevõtte jätkusuutlikkust ja majandustulemusi tervikpildis, on kontserni tulemuste parimaks hindamiskriteeriumiks ettevõtte arendusprojektide portfell ning kolme aasta keskmised majandusaasta tulemused. Seadusandluse erinevustest tulenevalt kajastatakse Eestis müügitulu kinnisvara müügil asjaõiguslepingu sõlmimisel ning Lätis kajastatakse müügitulu kinnisvara müügil üldjuhul peale kinnistusraamatu kande tegemist ning valduse üle andmist, mis võib toimuda olulise ajalise viivitusega peale asjaõiguslepingu sõlmimist. Müügitulu 41,1 miljonit eurot 6 Konsolideeritud majandusaasta aruanne 2023 Ehituses ja müügis olevad arendusprojektid 2023. aastal on Hepsoril ehituses neli elukondlikku arendusprojekti kokku 329. korteriga Ojakalda Kodud (101 korterit) ja Manufaktuuri 7 (150 korterit ning 453 m2 äripinda) Tallinnas ning Nameja Rezidence (38 korterit) ja Annenhof Majas (40 korterit) Riias. Nende projektide valmimine on plaanitud 2024 aastasse ning enamus müügitulu kajastatakse samuti 2024. aastal, kuid võlaõiguslikke lepinguid ja kirjalikke broneeringuid on nimetatud nelja projekti peale sõlmitud 31. detsember 2023 seisuga 135-le korterile (41%). Uued projektid Tallinnas ja Riias Hepsor omandas augustis 2023 uued kinnistud Lätis soetades 50% SIA “Riga Properties 4” osadest. SIA “Riga properties 4” on sõlminud ostulepingu kahe kinnistu ostuks Riia lähistel Dreilini piirkonnas eesmärgiga arendada kinnistutel etapiviisiliselt 40 000 m2 äripindasid. Kinnistud asuvad atraktiivses piirkonnas, kus juba paiknevad IKEA kauplus ja SAGA ostukeskus. Arendatavale alale planeerime luua omanäolise ja rohelist mõtteviisi kandva ärilinnaku, mis koosneb erinevate funktsioonidega äripindadest, sh stock-office tüüpi ärihoonetest. Hepsor AS 50%-line tütarettevõte Hepsor VT49 OÜ omandas novembris 2023 kaks kinnistut Harju maakonnas Rae vallas. Ostetud kinnistutel on olemas detailplaneering, mis lubab sinna rajada 4 500 m2 üüritava pinnaga ärihoone. Hepsor Kanadas Hepsor alustas oma Kanada ärisuuna arendamisega 2022. aasta kevadel pärast Venemaa sõjalise sissetungi algust Ukrainasse eesmärgiga leida uusi kasvuvõimalusi ning hajutada praeguste koduturgudega seotud geopoliitilisi riske. Kahe aastaga on Kanadas ülesehitatud äri alustamiseks vajalik koostöövõrgustik alates juriidilistestja finantsnõustajatest ning lõpetades pankade, turuanalüüsining maaklerettevõtetega. 2023. aasta lõpu seisuga on koos Kanada koostööpartneritega tehtud kaks investeeringut: Juunis 2023 soetati koos Kanada partneritega kinnistu aadressil 3406-3434 Weston road. Kinnistu arendamiseks asutati ettevõte Weston Limited Partnership, milles lisaks Hepsorile ja tema Kanada koostööpartneritele osalevad veel ka erinevad Kanada ja Euroopa investorid. Soetatud arendusprojekti esimese faasi eesmärgiks on kinnistu ehitusmahtude tõstmine 27 000 m2-ilt ca 53 000 m2-ni ning ehitusõiguse saamine kahe kortermaja loomiseks. Maa väärtustamise faas võtab eelduslikult aega 2-2,5 aastat, misjärel saab Weston Limited Partnership otsustada, kas selleks hetkeks loodud täiendav väärtus realiseeritakse läbi kinnistu edasimüügi või liigutakse projektiga edasi ehitusfaasi. Septembris 2023 osteti koos Kanada partneritega 3 kõrvutiasuvat elukondlikuks arenduseks sobivat kinnistut Toronto kesklinnas, aadressil 164 – 168 Isabella street. Kinnistu arendamiseks asutati ettevõte Elysium Isabella Limited Partnership, milles lisaks Hepsorile ja tema Kanada koostööpartneritele osalevad veel ka erinevad Kanada ja Euroopa investorid. Soetatud arendusprojekti esimese faasi eesmärgiks on kolme kinnistu liitmine ja tekkinud uuele kinnistule elukondliku kõrghoone planeerimine ehitusmahus ca 42 000 m2. Maa väärtustamise faas võtab eelduslikult aega 2-2,5 aastat, misjärel Elysium Isabella Limited Partnership otsustab, kas saavutatud ehitusõigus realiseeritakse läbi kinnistu edasimüügi või liigutakse projektiga edasi ehitusfaasi. Kokkuvõte ja tulevikuvaade Kontsernile tervikuna oli 2023. aastal kasumlik vaatamata jätkuvalt keerulisele majanduskeskonnale ning kõrgel püsivatele intressimääradele. Eelnevast tulenevalt jätab soovida ka kinnisvaraturu aktiivsus tervikuna nii Tallinnas kui ka Riias, kuid samas olid mitmete Hepsori arendusprojektide müüginumbrid 2023. aastal igati esinduslikud. Ehituses kokku 329 uut kodu 7 Konsolideeritud majandusaasta aruanne 2023 Head meelt tunneme ka selle üle, et vaatamata globaalsetele, geopoliitilisteleja majanduslikele tõmbetuultele, on Hepsori meeskond kõigil koduturgudel keskmisest keerukamatel aegadel teinud head tööd ning hoidnud meie ettevõtte vundamendi tugeva ning jäätkusuutlikuna. Oma panuse võiks tulevikku vaatavalt anda Kanada ärisuuna käivitamine 2023. aastal. 2023. aasta kolmandas kvartalis uuendasime prognoosi 2024. aasta kohta. 2024. aastaks prognoosime müügituluks 43,1 miljonit eurot, puhaskasumiks 4,5 miljonit eurot ning sellest emaettevõtte osanikele kuuluvaks puhaskasumiks 2,5 miljonit eurot. Kliendid ei langeta täna küll kiireid ostuotsuseid, kuid huvi meie projektide vastu on jätkuvalt olemas ning jätkame olemasolevate ja uute projektide elluviimist. 2024. aastal soovime alustada vähemalt kolme uue projekti ehituse ja müügiga. Lätis plaanime alustada kahe projekti ehituse ja müügiga. Ulbrokas 34 ärihoone üüritava pinnaga ca 9 000 m2 ja Zala Jugla projekt 105 uue koduga. Tallinnas, Manufaktuuri kvartalis, kavandame järgmise etapi ehitust ja müüki aadressil Manufaktuuri 5. Rekonstrueerime endise Balti Puuvilla Ketramise ja Kudumise Vabriku peahoone A energiklassi hooneks, kuhu rajame äärmiselt omanäolised kõrgete lagedega ning maakütteja jahutusega energitõhusad kodud ja äripinnad. Projekti müügiga stardime juba 2024 I kvartalis. Oleme Hepsoris endiselt mõõdukad optimistid ning vaatame kinnisvaraäri kui pikaajalist protsessi. Soovime projekte käivitada ja arendada, analüüsides riske ning võimalusi, alati üle turutsüklite. Henri Laks Juhatuse liige 8 Konsolideeritud majandusaasta aruanne 2023 Kuldīgas Parks Gregora iela 2a, Riia 9 Konsolideeritud majandusaasta aruanne 2023 Tegevuskeskkond EESTI JA LÄTI Majanduskeskkond. Statistikaameti andmetel püsis kogu 2023. aasta vältel Eestis laiapõhjaline majanduslangus. Eesti SKP langes 2023. aastal 3% (2022: langus 1,3%). Majanduslanguse tingisid viimasel kahel aastal toimunud kiire hinnakasv, mis mõjutas kõiki sektoreid, kasvavad intressikulud, kahanenud eksport ning VeneUkraina sõjast tulenev ebastabiilsus. Aastaga kasvasid hinnad 9,2% (2022: kasv 19,4%). Eesti Panga andmetel oli registreeritud töötuse määr 2023. aastal 6,1% (2022: 5,6%) ning Statistikaameti andmetel kasvas ehitushinna indeks 2023. aastal 6,1% (2022: kasv 17,8%). Läti Statistikaameti andmetel kahanes Läti majandus 2023. aastal 0,3% (2022: +2,2%). Inflatsioon oli Lätis 2023. aastal küll kõrge 9,1% (2022: 17,3%), kuid jäi alla 11,9%-ni küündinud palgakasvule (2022: 7,5%). Registreeritud töötuse määr oli Lätis 2023. aastal 6,5% (2022: 6,9%). Ehitushinnaindeks kasvas 17,1% (2022: 19,7%). Eesti Panga majandusprognoosi kohaselt kujuneb Eesti majanduslangus seni arvatust pikemaks ning majandus langeb kolmandat aastat järjest ka 2024. aastal (prognoositav majanduslangus 0,4%). Majanduslanguse peamiseks põhjuseks Eestis on eksporditurgude halb seis ja kahanenud konkurentsivõime ning sisetarbimist pärssivad maksutõusud. Mõningast majanduskasvu on oodata alles 2025. aastal, kuid prognoosi kohaselt saavutatakse Eestis languseelne SKP tase alles 2026. aastal. Lisaks prognoosib Eesti Pank 2024. aastaks tarbijahindade 3,4% kasvu ning töötuse määra tõusu jätkumist 9%-ni. Läti keskpank seevastu prognoosib 2024. aastaks majanduse taastumist (prognoositav majanduskasv 2%), sest inflatsioon on alates 2023. aasta teisest poolest pidurdunud, keskmine palgakasv ületas 2023. aastal inflatsiooni ning palgad jätkavad tõusmist ka 2024. aastal. Läti keskpank prognoosib 2024. aastaks tarbijahindade kasvuks 2% ja töötuse määra langust 6,3% tasemele. Keskmiseks palgakasvuks ootab Eesti Pank 2024. aastal 6,6% ning Läti keskpank 8%. 2023. aastal ulatus keskmine brutopalk Eestis 1 832 euroni ning Lätis 1 537 euroni. Keskmised brutopalgad riikide pealinnades Tallinnas ja Riias olid vastavalt keskmiselt 2 151 eurot ja 1 706 eurot. Jätkuvast kiirest palgatõusust ei piisanud kõrgete intressimäärade ja endiselt kõrgete kinnisvarahindade negatiivse mõju tõrjumiseks, mistõttu elukondliku kinnisvara kättesaadavuse vähenemine jätkus ka 2023. aastal saavutades eeldatava põhja aasta lõpul. 10 Konsolideeritud majandusaasta aruanne 2023 2022. aastal alanud Euribori tõus pidurdus 2023. aasta teises pooles ning erinevate prognooside kohaselt on 2024. aastal oodata euribori mõningast langust, mis parandab eluasemete kättesaadavust. Elukondlik kinnisvara. Eesti Maa-ameti statistika põhjal tehti Tallinnas 2023. aastal 7 467 (2022: 8 717) korterite ostumüügitehingut, mis on 14% vähem kui aasta varem. Tehingute arvu langus on majanduslanguse tingimustes ootuspärane. Pikaajalisest keskmisest madalama tehingute arvu peamiseks põhjuseks on madal tarbija kindlustunne, mis on olnud nõrk ning langevas trendis läbi terve aasta. Kindlustunnet mõjutasid üldine majanduslik ebakindlus ja sellest tingitud ebakindlus tööturu väljavaadete osas ning jätkuv ostujõu langus. Täiendavalt annab turul jätkuvalt tooni ootus, et kinnisvara hinnad hakkavad märgatavalt langema. Selline ootus ei ole suures plaanis realiseerunud. Hoolimata uusarenduste müügitehingute proportsiooni vähenemisest tehingute üldmahus, püsis kinnisvara ostu-müügitehingute mediaanhind sarnasel tasemel aasta varasemaga2023. aastal 2 062 eurot/m2 (2022: 2 067 eurot/m2). Portaali KV.ee andmetel püsib aktiivsete pakkumiste arv 2022. aastal saavutatud tasemel, mis on jätkuvalt ca 23% allpool pikaajalist keskmist aktiivsete pakkumiste arvu 31. detsembri 2023 seisuga aktiivsete pakkumiste arv Tallinnas vähenes aasta varasemaga võrreldes 4,8% võrra 3 668 ühikuni (31. detsember 2022: 3 852). 11 Konsolideeritud majandusaasta aruanne 2023 Tallinna uusarenduste turul püsisid hinnad oluliste muutusteta. 31. detsembri 2023 seisuga oli keskmine Tallinna uusarenduse ruutmeetri hind 4 238 eurot (31. detsember 2022: 4 166 eurot/m2), mis on 1,7% kõrgem aasta varasemast. Aasta jooksul jätkus 2022. aastal alanud pakkumiste arvu tõus – uusarenduste pakkumiste arv suurenes aasta jooksul 2 708 ühikuni 31. detsembri 2023 seisuga (31. detsember 2022: 2 228 ühikut). Kahanenud nõudluse ja varem alustatud projektide valmimise tulemusena suurenes valmis, kuid müümata korterite jääk uusarendustes 2023. aasta lõpuks 889 ühikuni (31. detsember 2022: 267 ühikut), mis suurendab klientide valikut ja konkurentsi projektide vahel. Suurenenud pakkumise maht annab ostjatele võimaluse olla koduostu otsuste tegemisel varasemast märksa valivam ning võimalusel lükata ostuotsus edasi Euribori määra stabiliseerumise ootuses. Colliersi poolt koostatud analüüsi kohaselt pärssis sarnaselt Eestiga ka Lätis finantseerimiskulude tõus, energiahindade kriis ja üldine elukalliduse tõus jätkuvalt tehinguaktiivsut Riia uusarenduste turul. Piiratud nõudlus tingimustes pakkusid arendajad tehinguni jõudmiseks allahindluseid ja pakett-tehinguid. Täiendavalt käivitasid arendajad vähem uusi projekte ja ei kiirusta oma maapanka laiendama, mistõttu ka 2024. aastaks oodatakse väiksemas mahus uue pakkumise lisandumist turule. 2023. aasta lõpuks müügis uusarenduste korterite jääk oli 3 840 ühikut, mis on 7% väiksem võrreldes 2022. aasta lõpuga. Samal ajal kasvas müümata kuid valmis korterite arv aasta varasemaga võrreldes 50% võrra 1 780 ühikuni. Aasta jooksul toimus asjaõiguslepingute alusel Riia piirkonnas kokku 2 170 uusarenduste ostu-müügi tehingut, mis on vaid 5,2% vähem aasta varasemast ja püsib niivõrd kõrgena varem kokku lepitud eelmüügi tehingute toel. Asjaõigustehingute hinnadünaamikas jätkus müügihinna kasv, mille põhjuseks oli jätkuvalt 2021-2022. aastatel toimunud kiire ehitushinna tõus. Keskmine asjaõigustehingu hind oli 2 530 eurot/m2 (2022: 2 240 eurot/m2), mis on 12,9% enam aasta varasemast. Seevastu eelmüügi hinnad on püsinud alates 2022. aasta sügisest stabiilsed keskmiselt 2 850 eurot/m2 juures. Läti Statistikaameti andmetel tõusis elamispindade hinnaindeks 2023. aastal kokku 3,8%, seejuures uusarenduste hinnaindeksi tõus oli võrreldes järelturu tehingutega kiirem moodustades kokku 6,6%. Erinevalt Tallinnast, on kinnisvara kättesaadavus Riias jätkuvalt väga hea. Ärikinnisvara. Ülevaade tugineb Colliersi koostatud analüüsile. Investeeringute mahud nii Eestis kui ka Lätis jäid 2023. aastal alla tavapärase ca 300 miljoni euro suuruse taseme, kuna müüjate ja ostjate ootuste vahel tehingu hinna osas on jätkuvalt käärid. Kapitalisatsioonimäärad on tõusuteel ning 0,25-1,5% võrra kõrgemad aasta varasemast. 12 Konsolideeritud majandusaasta aruanne 2023 Tallinna bürooturu areng on viimastel aastatel olnud jätkuvalt aktiivne. 2023. aasta lõpu seisuga valmis Tallinnas 877 tuhat ruutmeetrit büroopinda ning ca 51 tuhat ruutmeetrit büroopinda peaks valmima 2024. aasta jooksul. Büroode segmendi vakantsus oli keskmiselt 10,3% ning kapitalisatsioonimäär 6,79%. Vakantsimäär kasvas aasta jooksul kõikide kvaliteediklasside lõikes tänu ettevõtete kolimisele vanematelt pindadelt uuematele ning mitmete IT ettevõtete otsusele vähendada personali/tegevusmahtusid. Ettevõtted hindavad varasemast kriitilisemalt oma ruumivajadusi ning on võimalusel valmis valima väiksema pinna, mistõttu võib oodata vakantsimäära suurenemise trendi jätku. Uute projektide käivitamisel on võtmeteguriks tugeva ankurrentniku olemasolu. Nõudlus laoja tootmiskinnisvara järele on Tallinnas jätkuvalt suur, sealhulgas otsitakse uusi suuri ja kliendi vajadustele vastavaid ning stock-office tüüpi hooneid. 2023. aasta jooksul valmis Tallinnas ja selle lähiümbruses ligikaudu 44 tuhat ruutmeetrit laoja tootmiskinnisvara. 2024-2025. aasta jooksul oodatakse täiendavalt 102 tuhande ruutmeetri laoja tootmiskinnisvara lisandumist turule. Nõudlusest tulenevalt on üüritasemed püsinud stabiilsena ning vakantsus tõusis vähesel määral 4,6%-ni. Riias oli 2023. aasta lõpu seisuga ca 649 tuhat ruutmeetrit büroopindasid ning enam kui 61 tuhat ruutmeetrit uusi büroopindu valmimas 2024. aastal. Nõudlus kontoripindade osas püsib kõrge ning varasemad kartused uute ärihoonete vakantsuse osas ei ole realiseerunudviimastel aastatel valminud kontorihoonete täituvus püsib üle 80%. 2024. aastal oodatakse kuue ärihoone valmimist ning seejuures ei prognoosita märkimisväärset vakantsuse tõusu. Arendajad on uute projektide alustamisega kõhklevad, kuna hiljuti on arendatud palju büroopindasid ja arvestatav maht on veel ehitusjärgus. Lisaks on ehituskulud tõusnud ning büroopindade kasutuselevõtt aeglane. Riias tõusis büroopindade vakantsimäär 20%-ni ning kapitalisatsioonimäär 6,5%-ni. Positiivse trendina lepivad üürnikud uusarendustes kõrgemate üürimääradega eeldusel, et kogukulud jäävad samaks. See on saavutatav parema energiatõhususe ja pideva hübriidtööga, mis võimaldab üürida 20-30% väiksemaid ruume. Riias ületab nõudlus laoja tootmispindade järele jätkuvalt pakkumist ning uusarendused saavutavad valmimisel 100% täituvuse, mistõttu segmendis vakants puudus 2023. aasta lõpul. 2024. aastal on valmimas neli laoja tootmispinna projekti, mis on senistest pisut kõrgema ehitusmaksumusega ja seetõttu on oodata üüritaseme mõningast tõusu. Kinnisvaraturu väljavaade. Nii Eesti kui ka Läti kinnisvaraturgu mõjutavad 2024. aastal jätkuvalt kasvavad hinnad, kõrge Euribori määr ning sellest tingitud tarbija vähene kindlustunne. Positiivse signaalina pidurdus Euribori kasv 2023. aasta juunis ning stabiliseerus 31. detsember 2023 seisuga 3,861% juures. 2024. aasta osas oodatakse Euribori märkimisväärset langust, eriti aasta teises pooles, mis looks eeldused uusarenduste turu tehinguaktiivsuse kasvule. Büroopindade turul on arvestatav seos tööpuuduse ning vakantsi vahel. Eestis prognoositakse 2024. aastaks majanduslanguse jätkumist koos tööpuuduse kasvuga, mistõttu võib eeldada, et ka järgmisel aastal nõudlus büroopindade järele pisut väheneb ja vakants suureneb. Lätis prognoositakse majanduse pöördumist kasvule ning tööpuuduse marginaalset vähenemist, mis võiks anda leevendust niigi Baltikumi kõrgeimale vakantsi määrale. Keerulises majanduskeskkonnas tõstatub kuluefektiivsus teravamalt päevakorda nii eraisikute kui ka ettevõtete jaoks, mistõttu turu nõudmised nii elukui ka ärihoonete energiatõhususele kasvavad. Nii koduostjad kui ka ärikinnisvara turuosalised on selles küsimuses üha teadlikumad. Viimasel ajal on enamik ettevõtteid püüdnud rakendada energiasäästumeetmeid, alustades lihtsatest asjadest nagu valgustuse reguleerimine ja energiaseadmete uuendamine, kuni ekspertide palkamiseni, et kontrollida energiatarbimist ja soovitada optimeerimist. Täiendava tõhususe leidmiseks on üha enam võetud kasutusele alternatiivseid energiaallikaid. Ootame, et energiahindade langusest hoolimata püsib see trend ka 2024. aastal. KANADA Majanduskeskkond. Kanada majandus on stabiilne, kuid seisab silmitsi mitmete väljakutsetega, sealhulgas globaalsete kaubanduspingetega ja COVID-19 pandeemia järellainetusena tekkinud mõjudega. 2023. aastal kasvas sisemajanduse koguprodukt mõõdukad 1,1% (2022: 3,8%) ning tarbijahinna indeks tõusis aasta võrdluses 2023. detsembri seisuga 3,4%. 13 Konsolideeritud majandusaasta aruanne 2023 Majanduse kasvutempo on siiski COVID-19 pandeemia-eelse ajaga võrreldes aeglasem. Tööpuudus langes 5,8%-le, mis näitab tööturul püsivat aktiivsust ja tööhõive soodsat seisundit. Majandusaktiivsust piirab Kanada keskpanga poolt kehtestatud kõrge baasintressimäär, mis püsib 5% juures (Kanada keskpanga eesmärk on hoida inflatsioon vahemikus 1-3%). Kanada keskpank on indikeerinud kavatsust intressimäära 2024. aastal alandada, kuna prognooside kohaselt inflatsioon leeveneb ja kõrgemad intressimäärad pärsivad majanduskasvu. Kinnisvaraturg. Toronto kinnisvaraturu väljavaadete hindamisel on üks olulisimaid muutujaid elanikkonna kiire juurdekasv. Toronto linna elanikkond on 2,9 miljonit ja prognooside kohaselt kasvab jätkuva rahvusvahelise immigratsiooni toel 2030. aastaks 3,5 miljonile, mis toetab pikas perspektiivis nõudlust kinnisvara järele kõikides segmentides ning toetab ka hinnakasvu. 2023. aasta oli turbulentne vajadust elupindade järgi on, kuid kõrgete intressimäärade tõttu tehinguaktiivusus 2023. aasta teises pooles kahanes. Kinnisvarahinnad on püsinud suhteliselt stabiilsed ning eksperdid ennustavad lähitulevikus kinnisvarahindade tõusu, arvestades linna jätkuvat kasvu ja atraktiivsust nii kohalike kui ka rahvusvaheliste investorite jaoks. Elanikkonna arvu kasvu arvestades rakendatakse meetmeid, mis võimaldavad linna asustustihedust suurendada ning elamufondi kiirendatud korras uuendada/suurendada, mis loob soodsa majanduskeskkonna kinnisvara arendustegevuseks. 14 Konsolideeritud majandusaasta aruanne 2023 Arendusprojektide ülevaade Seisuga 31. detsember 2023 on kontsernil erinevates arendusfaasides kokku 25 aktiivset arendusprojekti* (31. detsember 2022: 26 projekti) ja 171 800 ruutmeetrit müüdavat pinda (31. detsember 2022: 176 000 ruutmeetrit). Olulised muutused arendusportfellis 2023. aasta jooksul: ✓ Klientidele anti üle kodusid valminud projektides kokku 15 500 m2 ulatuses. ✓ Tallinnas, Lasnamäel müüdi aadressidel Tooma tn 2, Tooma tn 4 ja Tooma tn 6 asuvad kinnistud, mille prognoositud müüdav pind oli 10 500 m². ✓ Hepsor U30 SIA osade müügitehingu raames müüdi Riias valminud 3 642 m² üüripinnaga stock-office tüüpi ärihoone. ✓ Augustis tasus Hepsor Latvia OÜ osakapitali sissemakse Riga Properties 4 SIA osakapitali, saades ettevõttes 50%-lise osaluse, eesmärgiga arendada ligi 40 000 m² ulatuses äripinda. ✓ Koos Kanada partneritega osteti juunis elukondlikuks arenduseks sobiv kinnistu Torontos, aadressil 3406-3434 Weston road, eesmärgiga suurendada ehitusmahte 27 000 m²-ilt ca 53 000 m²-ni ning ehitusõiguse saamine kahe kortermaja loomiseks. ✓ Koos Kanada partneritega osteti 3 kõrvutiasuvat elukondlikuks arenduseks sobivat kinnistut Toronto kesklinnas aadressil 164 – 168 Isabella street. Arendusprojekti esimese faasi eesmärgiks on kolme kinnistu liitmine ja tekkinud uuele kinnistule elukondliku kõrghoone planeerimine ehitusmahus ca 42 000 m². ✓ Novembris omandas Hepsor AS koos partneriga kaks kinnistut Rae vallas ca 4 500 m² üüritava pinnaga ärihoone arendamiseks. Arendusportfelli jaotus erinevate arendusetappide vahel* (seisuga 31. detsember 2023): *Välja arvatud Kanada projektid 15 Konsolideeritud majandusaasta aruanne 2023 Arendusportfelli jaotus riikide ja valdkondade vahel* (seisuga 31. detsember 2023): *Välja arvatud Kanada projektid Arendusprojektid Kanadas (seisuga 31. detsember 2023): Näitame Kanada projekte eraldi, sest Hepsori osalus esimestes Kanada projektides on proportsionaalselt väiksem kui Eesti ja Läti projektide puhul ning Kanada projektid on kajastatud finantsinvesteeringuna. Tegeleme Kanadas esialgu maaväärindamise protsessiga. Weston road projekti esimese faasi eesmärgiks on kinnistu ehitusmahtude tõstmine 27 000 m2-ilt ca 53 000 m2-ni ning ehitusõiguse saamine kahe kortermaja loomiseks. Isabella projekti esimese faasi eesmärgiks on Torontos aadressil 164 – 168 Isabella street asuva kolme kinnistu liitmine ja tekkinud uuele kinnistule elukondliku kõrghoone planeerimine ehitusmahus ca 42 000 m2. 16 Konsolideeritud majandusaasta aruanne 2023 Arendusprojektid Tallinnas (seisuga 31. detsember 2023) 17 Konsolideeritud majandusaasta aruanne 2023 Arendusprojektid Riias (seisuga 31. detsember 2023) 18 Konsolideeritud majandusaasta aruanne 2023 Projektid Torontos (seisuga 31. detsember 2023) 19 Konsolideeritud majandusaasta aruanne 2023 Valmis arendusprojektid (seisuga 31. detsember 2023): Projekt: Aadress: Korterite arv: Ehituse lõpp: Koduleht: Strēlnieku 4b Hepsor S4B SIA Strēlnieku 4b, Riia 54 2020 hepsor.lv/strelnieku4b Projekt: Aadress: Aadress: Aadress: Korterite arv: Ehituse lõpp: Koduleht: Paevälja Hoovimajad Hepsor PV11 OÜ Paevälja 11, Lageloo 7, Tallinn 96 I etapp IV kvartal 2022 II etapp I kvartal 2023 hepsor.ee/paevalja Projekt: Aadress: Korterite arv: Ehituse algus: Ehituse lõpp: Koduleht: Mārupes Dārzs Hepsor Mārupe SIA Liela 45, Mārupe, Riia piirkond 92 II kvartal 2022 II kvartal 2023 hepsor.lv/Mārupesdarzs/e n/ 20 Konsolideeritud majandusaasta aruanne 2023 Projekt: Aadress: Korterite arv: Ehituse algus: Planeeritud ehituse lõpp: Koduleht: Lilleküla Kodud Hepsor N57 OÜ Nõmme tee 57, Tallinn 26 IV kvartal 2022 IV kvartal 2023 hepsor.ee/lillekylakodud/ Projekt: Aadress: Üüritav pind: Täituvus: Ehituse lõpp: Koduleht: Büroo 113 Hepsor P113 OÜ Pärnu mnt 113, Tallinn 4 002 m2 100% IV kvartal 2022 byroo113.ee/ Projekt: Aadress: Üüritav pind: Ehituse algus: Ehituse lõpp: Koduleht: Grüne Maja Hepsor M14 OÜ Meistri 14, Tallinn 3 430 m2 IV kvartal 2020 II kvartal 2023 gryne.ee 21 Konsolideeritud majandusaasta aruanne 2023 Elukondlikud arendusprojektid, mille ehitusega on alustatud (seisuga 31. detsember 2023): Projekt: Aadress: Korterite arv: Ehituse algus: Planeeritud ehituse lõpp: Koduleht: Ojakalda Kodud Hepsor 3TORNI OÜ Paldiski mnt 227c, Tallinn 101 III kvartal 2022 II kvartal 2024 hepsor.ee/ojakalda Projekt: Aadress: Korterite arv: Üüritav pind: Ehituse algus: Planeeritud ehituse lõpp: Koduleht: Manufaktuuri Kvartal Hepsor Phoenix 2 OÜ Manufaktuuri 7, Tallinn 150 453 m2 I kvartal 2023 III kvartal 2024 hepsor.ee/manufaktuur/m7 Projekt: Aadress: Korterite arv: Ehituse algus: Planeeritud ehituse lõpp: Koduleht: Nameja Rezidence Hepsor RD5 SIA Ranka Dambis 5, Riia 38 I kvartal 2023 III kvartal 2024 hepsor.lv/namejarezidence/en/ Projekt: Aadress: Korterite arv: Ehituse algus: Planeeritud ehituse lõpp: Koduleht: Annenhof Majas Hepsor JG SIA Jurmalas Gatve/Imanta 8. linija, Riia 40 IV kvartal 2023 I kvartal 2025 hepsor.lv/annenhofmajas/ 22 Konsolideeritud majandusaasta aruanne 2023 2023. aastal lõpetatud ja müüdud arendusprojektid: Projekt: Aadress: Korterite arv: Ehituse algus: Ehituse lõpp: Kasumiosalus: Kuldigas Parks Kvarta SIA Gregora iela 2a, Riia 116 IV kvartal 2021 II kvartal 2023 40% Projekt: Aadress: Üüritav pind: Ehituse lõpp: Kasumiosalus: StockOffice 30 Hepsor U30 SIA Ulbrokas 30, Riia 3 642 m2 I kvartal 2023 56% 23 Konsolideeritud majandusaasta aruanne 2023 Arendusprojektid, mille ehitusega alustatakse 2024. aastal (seisuga 31. detsember 2023): Projekt: Aadress: Korterite arv: Üüritav pind: Ehituse algus: Planeeritud ehituse lõpp: Koduleht: Manufaktuuri Kvartal Hepsor Phoenix 3 OÜ Manufaktuuri 5, Tallinn 149 1 515 m2 I kvartal 2024 III kvartal 2027 hepsor.ee/manufaktuurivabrik/ Projekt: Aadress: Korterite arv: Ehituse algus: Planeeritud ehituse lõpp: Zala Jugla Hepsor Jugla SIA Braila Str 23, Riia 105 III kvartal 2024 IV kvartal 2025 Projekt: Aadress: Üüritav pind: Ehituse algus: Planeeritud ehituse lõpp: Koduleht: StokOfiss 34 Hepsor U34 SIA Ulbrokas 34, Riia 8 691 m2 III kvartal 2024 IV kvartal 2025 hepsor.lv/stokofissu34/en/ 24 Konsolideeritud majandusaasta aruanne 2023 Ehituses ja müügis olevad elukondliku kinnisvara mahud, korterid (seisuga 31. detsember 2023): *Müüdud korterite arv/protsent sisaldab makstud broneeringuid, võlaõiguslepinguid ja asjaõiguslepinguid. Projekt Staatus Korterite arv kokku Korterite arv Korterite % Ehituse valmimine Müüdud* Müümata Müüdud* Müümata Strēlnieku 4b, Läti Valmis 54 44 10 81% 19% 2020 Paevälja Hoovimajad Valmis 96 91 5 95% 5% I etapp IV kv 2022 II etapp I kv 2023 Kuldigas Parks, Läti Valmis 116 116 0 100% 0 II kv 2023 Mārupes Dārzs, Läti Valmis 92 91 1 99% 1% II kv 2023 Lilleküla Kodud Valmis 26 8 18 31% 69% IV kv 2023 Ojakalda Kodud Ehituses 101 58 43 57% 43% II kv 2024 Manufaktuuri 7 Ehituses 150 61 89 41% 59% III kv 2024 Nameja Rezidence, Läti Ehituses 38 11 27 29% 71% III kv 2024 Annenhof Majas, Läti Ehituses 40 5 35 13% 88% I kv 2025 Kokku 713 485 228 68% 32% 25 Konsolideeritud majandusaasta aruanne 2023 2023. aastal alustati Manufaktuuri 7 projekti raames valmivate äripindade ehitusega (453 m2) ning II kvartalis valmisid ja anti üürnikele üle viimased Grüne Maja äripinnad. Ärikinnisvara arendusprojektide täituvus (seisuga 31. detsember 2023): Üüritav pind m2 Üürilepingutega kaetud m2 Üürilepingutega kaetud % Büroo113 4 002 431 11% Grüne Maja 3 430 3 430 100% Manufaktuuri 7 453 0 0% Kokku 7 885 3 861 49% Lisaks kontserni arendatud uutele ärija büroohoonetele üürib kontsern välja arenduseehk uute hoonete rajamise ettevalmistavas faasis olevatel kinnistutel asuvaid äripindasid Riias ja Tallinnas. 26 Konsolideeritud majandusaasta aruanne 2023 Kontserni struktuur 31. detsembril 2023 koosnes kontsern emaettevõttest, 43 tütarettevõttest ja ühest sidusettevõttest (31. detsember 2022: emaettevõte, 38 tütarettevõtet, 2 sidusettevõtet). Tatari 6a Arenduse OÜ, Weston Limited Partnership ja Elysium Isabella Limited Partnership kajastatakse kui finantsinvesteeringut. 2023. aasta jooksul toimusid kontserni struktuuris järgmised muudatused: ✓ 23.01.2023 omandas Hepsor Latvia OÜ täiendavalt 29%-lise osaluse Hepsor BAL9 OÜ-s, viies oma osaluse tütarettevõttes 100%-ni. Aktsiate tagasiostuleping sõlmiti seoses Balozu 9 elamuarendusprojekti valmimisega Riias. ✓ Aprillis asutas Hepsor Kanada OÜ tütarettevõtte Hepsor Kanada SPV 1 OÜ. Hepsor Kanada SPV 1 OÜ asutas omakorda tütarettevõtte Kanadas, Hepsor SPV I Ltd. ✓ Hepsor AS-i tütarettevõte Hepsor Latvia OÜ müüs Hepsor U30 SIA osad 10. mail 2023 sõlmitud müügilepingu alusel. ✓ Augustis 2023. aastal ostis Hepsor AS vähemusosanikelt välja osalused Hepsor N170 OÜ-s, saades ettevõtte 100%-liseks omanikuks. ✓ Augustis 2023 omandas Hepsor Latvia OÜ 50% osaluse ühingus SIA „Riga Properties 4“. ✓ Juunis ning septembris 2023 sõlmis Kanada tütarettevõte Hepsor SPV I Ltd partnerluslepingud Torontos Weston’i ning Isabella kinnistute arendamiseks. ✓ Oktoobris asutas Hepsor AS 50%-lise osalusega tütarettevõtte Hepsor VT49 OÜ, mis omandas 3. novembril 2023 kaks kinnistut Rae vallas. ✓ Detsembris asutas Hepsor AS tütarettevõtte Hepsor M7 OÜ. 27 Konsolideeritud majandusaasta aruanne 2023 Olulised sündmused ✓ Hepsor ASi kontserni ettevõte Hepsor RD5 SIA ja Mitt&Perlebach SIA allkirjastasid 16. märtsil 2023 lepingu Nameja Rezidence arendusprojekti ehitamiseks Riias. Ehituslepingu maht on ligikaudu 4,6 miljonit eurot, millele lisandub käibemaks. ✓ 15. märtsil 2023 allkirjastasid Hepsor ASi tütarettevõte Hepsor Phoenix 2 OÜ ja LHV Pank AS laenulepingu summas 17.5 miljonit eurot. Kolmeaastase tähtajaga laenu eesmärk on finantseerida Manufaktuuri 7 arendusprojekti ehitust Manufaktuuri Kvartalis Põhja-Tallinnas. ✓ Hepsor ASi kontserni ettevõte Hepsor Phoenix 2 OÜ ja Mitt&Perlebach OÜ allkirjastasid 8. märtsil 2023 lepingu Manufaktuuri 7 arendusprojekti ehitamiseks Manufaktuuri Kvartalis Põhja-Tallinnas. Ehituslepingu maht on ligikaudu 18,5 miljonit eurot, millele lisandub käibemaks. ✓ Aprillis asutas Hepsor Kanada OÜ tütarettevõtte Hepsor Kanada SPV 1 OÜ. Hepsor Kanada SPV 1 OÜ asutas omakorda tütarettevõtte Kanadas, Hepsor SPV I Ltd. ✓ 20. Aprillil 2023 allkirjastasid Hepsor Latvia OÜ tütarettevõte Hepsor RD5 SIA ja Bigbank AS Läti filiaal laenulepingu summas 4 miljonit eurot. Kolmeaastase tähtajaga laenu eesmärk on finantseerida Nameja Rezidence arendusprojekti ehitust Riias. ✓ Hepsor AS-i tütarettevõte Hepsor Latvia OÜ sõlmis 10. mail 2023 Hepsor U30 SIA osade müügilepingu East Capital Real Estate IV kinnisvarafondiga. Hepsor U30 SIA omab Riias aadressil Ulbrokas iela 30 asuvat kinnistut, millel paikneb Hepsor poolt arendatud 3 642 m2 üüripinnaga stock-office tüüpi ärihoone nimega StokOfiss U30. ✓ Hepsor AS kontserni kuuluvad ettevõtted T2T4 OÜ ja Hepsor Tooma OÜ sõlmisid 10. mail 2023 asjaõigusliku ostumüügilepingu Tallinnas, Lasnamäel aadressidel Tooma tn 2, Tooma tn 4 ja Tooma tn 6 asuvate 44 959 m² kogupindalaga kinnistute müügiks, millest 24 060 m2 moodustas ärimaa ja ülejäänud osa üldkasutatav maa. ✓ Hepsori Kanada tütarettevõte Hepsor SPV I Ltd tegi juunis esimese investeeringu Kanada kinnisvaraturule, kus koos Kanada partneritega osteti elukondlikuks arenduseks sobiv kinnistu Torontos, aadressil 3406-3434 Weston road. ✓ Hepsor AS tütarettevõte Hepsor Latvia OÜ allkirjastas 25. augustil 2023 lepingu, millega soetatakse 50% SIA „Riga Properties 4“ osadest. SIA „Riga Properties 4“ on sõlminud ostulepingud kahe kinnistu ostuks Lätis Riia lähistel kogupindalaga 74 314 m². Kinnistute arendamisel on Hepsori partneriteks Rīgas Īpašumu Fonds SIA ja Venturecorp Property Holdings UAB. ✓ Hepsor AS-i 45%-lise osalusega sidusettevõte Hepsor P113 OÜ ütles üles üürilepingu Novel Clinic Assets OÜ-ga üürniku poolse üürilepingu tingimuste olulise rikkumise tõttu. Hepsor tegeleb vabanenud üüripinnale (3 575 m²) uute üürnike otsimisega. ✓ Hepsor AS-i Kanadas registreeritud tütarettevõte Hepsor SPV I Ltd tegi 20. septembril 2023 oma teise investeeringu Kanada kinnisvaraturule. Koos Kanada partneritega osteti 3 kõrvutiasuvat elukondlikuks arenduseks sobivat kinnistut Toronto kesklinnas. Kinnistu arendamiseks asutati Elysium Isabella Limited Partnership. ✓ Hepsor AS asutas 50%-lise osalusega ettevõtte Hepsor VT49 OÜ, mis omandas novembris kaks kinnistut Rae vallas. Ostetud kinnistutel on olemas detailplaneering, mis lubab sinna rajada 4 500 m² üüritava pinnaga ärihoone. ✓ Novel Clinic Assets OÜ esitas 9. novembril harju Maakohtule hagiavalduse Hepsor AS sidusettevõtte Hepsor P113 OÜ vastu, et taastada Pärnu mnt 113 üürileping, nõuda üürilepingu ülesütlemise tõttu hüvitist ning välja nõuda ruumidesse jäänud vara. Hepsori ja Hepsor P113 OÜ teiste osanike eesmärk on otsida kohtuvälist lahendit. ✓ Hepsor ASi kontserni ettevõte Hepsor JG SIA ja Mitt&Perlebach SIA allkirjastasid 20. novembril 2023 lepingu Annenhof Majas nimelise arendusprojekti ehitamiseks Riias aadressil Jurmalas Gatve 74. Ehituslepingu maht on ligikaudu 4,3 miljonit eurot, millele lisandub käibemaks. 28 Konsolideeritud majandusaasta aruanne 2023 Majandustulemused Müügitulu Kontserni 2023. aasta müügitulu oli 41,1 miljonit eurot (2022: 12,9 miljonit eurot), millest müügitulu Lätis moodustas 27,5 miljonit eurot (2022: 6,1 miljonit eurot) ja Eestis 13,6 miljonit eurot (2022: 6,8 miljonit eurot). Läti müügitulu osakaal oli 67% (2022: 47%) kontserni kogu müügitulust. Kokku oli seisuga 31. detsember 2023 müügiks valmis 34 korterit (31. detsember 2022: 26) sh 10 korterit Strēlnieku 4b arendusprojektis Riias, 1 korter Mārupes Dārzs arendusprojektis Marupes, 5 korterit Paevälja Hoovimajad arendusprojektis ja 18 korterit Lilleküla Kodud arendusprojektis, Tallinnas. Kontsern müüs asjaõiguslepingutega 2023. aasta 274 korterit (2022: 85 korterit): ✓ Lätis 215 korterit sh 8 korterit Strēlnieku 4b, 116 korterit Kuldigas Parks ja 91 korterit Mārupes Dārzs arendusprojektides. ✓ Eestis 59 korterit sh 51 korterit Paevälja Hoovimajade ja 8 korterit Lilleküla Kodude arendusprojektides. Lisaks korterite müügile teostab kontsern arendusprojekti projektijuhtimiseteenust tütarja sidusettevõtetele ning teenib üüritulu nii valminud hoonete kui ka arenduses olevate projektide äripindade ajutisest väljaüürimisest. 2023. aasta üüritulu ulatus 1 270 tuhande euroni ja moodustas 3,1% kontserni kogu 2023. aasta müügitulust (2022: 771 tuhat eurot ja 6,0%). Üüritulu kasv tuleneb peamiselt Grüne Maja (Tallinn) ja Ganibu Dambis (Riia) äripindade üüritulust. Müügitulu suur kõikumine on kinnisvara arendusfirmade puhul suhteliselt tavapärane. Kontserni kinnisvaraprojektide arendustsükkel kestab ligikaudu 36 kuud. Aasta võrdluses võivad müügitulud ja kasumid kõikuda olenevalt sellest, millisesse perioodi jääb arendusprojekti ehituse valmimine ja valminud korterite müük. 29 Konsolideeritud majandusaasta aruanne 2023 Kasumlikkus Kontserni 2023. aasta ärikasum oli 5,0 miljonit eurot (2022: 0,2 miljonit eurot). Kontserni puhaskasum oli 3,5 miljonit eurot (2022: 1,3 miljonit eurot), millest emaettevõtte omanike kasumiks kujunes 1,2 miljonit eurot (2022: 1,4 miljonit eurot) ja vähemusosaluse puhaskasumiks 2,3 miljonit eurot (2022: puhaskahjum 0,1 miljonit eurot). Aruandeperioodil müüdud arendusprojektide brutokasumi marginaal oli 20,3% (2022: 22,0%). Kontserni brutokasumi marginaaliks oli 17,2 % (2022: 13,8%). Ärikasumi marginaaliks kujunes 12,2% (2022: 1,8%). Enim on mõjutanud ärikasumit: ✓ 2023. aastal on suurenenud kontserni tegevuskulud olles 3,0 (2022: 2,3) miljonit eurot, kasvades 32% (2022: 39%). Enim on kasvanud tööjõukulud, arendusprojektide turundamisega seotud kulud olid 0,4 miljonit eurot (2022: 0,3), üldisest hinnatõusust tulenevalt kasvasid ka ostetud teenuste kulud, mis 2023. aastal olid 0,4 miljonit eurot (2022: 0,2 miljonit eurot). ✓ Tööjõukulud kasvasid aruandeaastal 29% (2022: 68%) olles 2 miljonit eurot (2022: 1,5 miljonit eurot). Kasv on tingitud nii 2023. aastal toimunud muudatustega töötajate koosseisus kui ka palgasurvest tulenevast üldisest töötasu tõusust. Kontserni 2023 aasta puhakasumi marginaal oli 8,5% (2022: 10,3%). Emaettevõtte omanikele kuuluva puhakasumi marginaaliks kujunes 2,9% (2021: 10,8%). 30 Konsolideeritud majandusaasta aruanne 2023 Kui 2022. aastal teenis kontsern sidusettevõtetest Hepsor N170 OÜ ja Hepsor P113 OÜ kapitaliosaluse meetodil finantstulu 1,1 miljonit eurot siis 2023. aastal saadi Hepsor P113 OÜ kapitaliosaluse meetodil kajastamisest finantskulu 0,6 miljonit eurot. 2023. aastal hinnati Hepsor P113 OÜ kinnisvarainvesteeringu õiglaseks väärtuseks 9,4 miljonit eurot (2022: 13,1 miljonit eurot). Vara väärtuse järsu languse põhjustas peamiselt ankur-rentnikuga üürilepingu lõpetamine 2023. aasta septembris. 2023. aastal teenis kontsern ühekordset finantstulu, 1,0 miljonit eurot tütarettevõtte Hepsor U30 SIA müügist, 2022. aastal vähemusosaniku laenunõude loovutamisest summas 0,4 miljonit eurot. Kontserni Intressikulud suurenesid aruandeaastal 1,2 miljoni euro võrra. Kontserni finantskulud kokku olid 2,7 miljonit eurot (2022: 0,8 miljonit eurot). Bilanss Kontserni bilansimaht oli 31. detsembri 2023 seisuga 91,0 miljonit eurot (31. detsember 2022: 78,4 miljonit eurot), mis on 16,1% (2022: 41,7%) suurem kui võrreldaval perioodil. Varud moodustasid bilansimahust 85,1% ehk 77,4 miljonit eurot (31. detsember 2022: 89,0% ja 69,8 miljonit eurot). 2023. aastal on kontsern ostnud 2 uut äriarendusprojekti: Lätis, Smaidu, Dreilini ja Eestis, VanaTartu mnt. 49 millega lisandus arendusportfelli kokku 28 113 m2 arendatavat äripinda. 2023 aasta teises kvartalis müüdi Tallinnas, Tooma tn 2, Tooma tn 4 ja Tooma tn 6 kinnistud ja Riias Ulbrokas 30 äriarendusprojekt, mis vähendas arendusportfelli 14 142 m2 võrra. Aruandeaastal on kontsern müünud asjaõiguslepingutega 274 korterit. Seisuga 31. detsember 2023 moodustasid raha ja raha ekvivalendid bilansist 8,4% olles 7,6 miljonit eurot. (2022: 4,8% olles 3,8 miljonit eurot). Kontserni laenukohustised olid 31. detsembri 2023 seisuga kokku 56,9 miljonit eurot (31.12.2022: 48,6 miljonit eurot) moodustades 62,5% bilansist (31.12.2022: 62,0%). Kontserni omakapital kasvas aastaga 9% ning ulatus 22,2 miljoni euroni. Kontserni emaettevõtte omanikele kuuluv omakapital kasvas aastaga 5,7%. Emaettevõtte omanikele kuuluv omakapital on seisuga 31.12.2023 21,0 miljonit eurot (2022: 19,9 miljonit eurot). 31 Konsolideeritud majandusaasta aruanne 2023 Rahavood Kontserni raha ja raha ekvivalendid olid 2023. aasta alguses 3,8 miljonit eurot (2022. aasta algus: 10,9 miljonit eurot) ning aruandeperioodi lõpus 7,6 miljonit eurot (31.12.2022: 3,8 miljonit eurot). Perioodi positiivne rahavoog oli 3,9 miljonit eurot (2022: negatiivne 7,1 miljonit eurot). Põhitegevuse rahavoog oli 2023. aastal negatiivne 0,5 miljonit eurot (2022: negatiivne 28,6 miljonit eurot). Põhitegevuse rahavooge mõjutas enim ärikasumi kasv ning mitmete arendusprojektide müügist tulenevalt varude vähenemine, kui 2022. aastal oli varude muutuse tõttu rahavoog negatiivne 30,9 miljonit eurot siis 2023. aastal oli negatiivne 5,7 miljonit eurot. Investeerimistegevuse rahavoog oli 2023. aastal negatiivne 1,7 miljonit eurot (2022: positiivne 2,4 miljonit eurot). Netorahavoog tütarettevõtte Hepsor U30 SIA müügist oli 0,6 miljonit eurot. Finantsinvesteeringud Kanadasse, Weston Road ja Elysium Isabella arendusprojektidesse oli 2,0 miljonit eurot. Aruandeaastal on kontsern andnud laene 0,3 miljonit eurot. Võrreldaval perioodil oli antud laenude netorahavoog 1,9 miljonit eurot. Finantseerimistegevuse rahavoog oli postiivne 5,6 miljonit eurot (2022: 18,8 miljonit eurot). Saadud laenude netosumma 2023. aastal oli 9,5 miljonit eurot (2022: 20,2 miljonit eurot). 2023. aastal on tasutud laenuintresse 3,9 (2022: 1,2) miljonit eurot. 32 Konsolideeritud majandusaasta aruanne 2023 Peamised finantsnäitajad tuhandetes eurodes 2023 2022 2021 2020 2019 Müügitulu 41 135 12 870 14 961 38 771 19 535 Brutokasum 7 068 1 774 3 059 4 084 2 088 EBITDA 5 227 383 2 037 3 572 1 431 Ärikasum 5 034 235 1 880 3 411 1 298 Puhaskasum 3 480 1 331 1 733 3 845 1 328 Sh. emaettevõtte omanikele kuuluv puhaskasum/kahjum 1 185 1 396 -22 2 591 956 Koondkasum/-kahjum 1 713 1 315 -12 2 834 706 Sh. emaettevõtte omanikele kuuluv koondkasum 1 127 1 033 46 2 605 894 Varad kokku 91 001 78 368 55 345 30 433 36 987 Sh varud 77 439 69 760 37 237 22 903 31 499 Kohustised kokku 68 840 58 045 36 308 20 914 30 265 Sh laenukohustised kokku 56 905 48 580 28 363 16 160 23 439 Omakapital kokku 22 161 20 323 19 037 9 519 6 722 Sh. emaettevõtte omanikele kuuluv omakapital 20 993 19 866 18 904 9 454 6 886 Kasum aktsia kohta 0,31 0,36 -0,01 0,86 0,32 Suhtarvud 2023 2022 2021 2020 2019 Brutokasumi marginaal 17,2% 13,8% 20,4% 10,5% 10,7% Ärikasumi marginaal 12,2% 1,8% 12,6% 8,8% 6,6% EBITDA marginaal 12,7% 3,0% 13,6% 9,2% 7,3% Puhaskasumi marginaal 8,5% 10,3% 11,6% 9,9% 6,8% Üldkulude suhtarv 5,0% 12,0% 8,1% 2,3% 4,3% Omakapitali määr 24,4% 25,9% 34,4% 31,3% 18,2% Võlakordaja 62,6% 62,1% 51,3% 53,2% 63,5% Lühiajaliste kohustuste kattekordaja 1,7 2,5 4,2 3,5 2,2 Omakapitali tootlus 16,4% 6,8% 12,1% 47,3% 27,6% Emaettevõtte omanikele kuuluva omakapitali tootlus 5,8% 7,2% -0,2% 31,7% 19,6% Varade tootlus 4,1% 2,0% 4,0% 11,4% 4,1% Brutokasumi marginaal = brutokasum / müügitulu Ärikasumi marginaal = ärikasum / müügitulu EBITDA marginaal = (ärikasum + kulum) / müügitulu Puhaskasumi marginaal = puhaskasum / müügitulu Üldkulude suhe = (turunduskulud + üldja halduskulud) / müügitulud Omakapitali määr = perioodi lõpu omakapital / varad kokku Võlakordaja = intressikandvad kohustused / varad kokku Lühiajaliste kohustuste kattekordaja = käibevarad / lühiajalised kohustused Omakapitali tootlus = viimase 12 kuu puhaskasum / perioodi alguse ja lõpu aritmeetiline keskmine omakapital Emaettevõtte omanikele kuulva omakapitali tootlus = viimase 12 kuu emaettevõte omanikele kuuluv puhaskasum / emaettevõtte omanikele kuuluv perioodi alguse ja lõpu aritmeetiline keskmine omakapital Varade tootlus = viimase 12 kuu puhaskasum / perioodi alguse ja lõpu aritmeetiline keskmine varade maht 33 Konsolideeritud majandusaasta aruanne 2023 Töötajad Seisuga 31.12.2023 töötas kontsernis koos juhatuse ja nõukogu liikmetega 26 (31.detsember 2022: 25) inimest, sh Eestis 13 (31. detsember 2022: 13) ja Lätis 13 (31. detsember 2022: 12). 2023. aastal olid tööjõukulud kokku 1 981 tuhat eurot (2022: 1 530 tuhat eurot). Aruandeaasta palgakulude tõusu põhjustas nii muudatused töötajate koosseisus kui ka üldine palgatõus. Kontsern loeb tööjõukuludeks töötasu (sh põhitöötasu, lisatöötasu, puhkusetasu ning tulemustasu), töötasult arvestatud makse, erisoodustusi ning erisoodustustelt arvestatud makse. Juhatuse liikme tasu ning nõukogu liikme tasu loetakse samuti tööjõukuludeks. Alates 14. oktoobrist 2021 on kontserni juhatus üheliikmeline. Juhatuse liikme Henri Laksi volitused kehtivad viis aastat. Lisaks Hepsor AS-i juhatuse liikme positsioonile kuulub Henri Laks ka juhatustesse kõigis kontserni Eesti tütarettevõtetes ning sidusettevõtetes. Hepsor Latvia OÜ juhatuse liige on Martti Krass, kes vastutab Läti arendusprojektide eest ning on kõikide Läti tütarettevõtete juhatuses. Kontserni nõukogu on kolmeliikmeline. Nõukogu volitused kehtivad kolm aastat alates 1. novembrist 2021. Nõukogu tööd juhib nõukogu esimees Andres Pärloja. Nõukogu liikmed on Kristjan Mitt ning Lauri Meidla. Juhatuse ja nõukogu liikmete brutotasud olid aruandeaastal 363 tuhat eurot (2022: 325 tuhat eurot). Rohkem infot tööjõukulude kohta on esitatud lisas 21. Töötajate arv 2023. aastal 26 34 Konsolideeritud majandusaasta aruanne 2023 Aktsia ja aktsionärid Hepsor AS-i aktsiad (HPR1T; ISIN EE3100082306) on noteeritud Nasdaq Tallinna Börsi põhinimekirjas alates 26. november 2021. Kokku on kontsern emiteerinud 3 854 701 aktsiat nimiväärtusega 1 euro. Seisuga 31. detsember 2023 oli Hepsor AS-il 10 527 aktsionäri. Juhatuse ja nõukogu liikmetele ning nendega seotud äriühingutele kuuluvad Hepsor AS aktsiad: Aktsionär Positsioon Aktsiate arv Osalus % Henri Laks Juhatuse liige 498 000 12,92 Andres Pärloja Nõukogu esimees 997 500 25,88 Kristjan Mitt Nõukogu liige 997 500 25,88 Lauri Meidla Nõukogu liige 507 000 13,15 Kokku 3 000 000 77,83 Aktsionäride struktuur aktsiate arvu järgi seisuga 31. detsember 2023: Aktsiate arv Aktsionäride arv % aktsionäridest Aktsiate arv % aktsiatest 100 001-… 5 0,05% 3 000 000 77,83% 10 001-100 000 8 0,08% 244 484 6,34% 1001-10 000 51 0,48% 145 816 3,78% 101-1000 805 7,65% 208 972 5,42% 1-100 9 658 91,75% 255 429 6,63% Kokku 10 527 100,00% 3 854 701 100,00% Perioodil 1. jaanuar 2023 kuni 31. detsember 2023 teostati Hepsori aktsiatega kokku 7 442 tehingut, mille käigus vahetas omanikke 117 234 aktsiat kogusummas 979 906 eurot. Perioodi kõrgeim tehinguhind oli 9,23 eurot ning madalaim 6,9 eurot. Aktsiate turukapitalisatsioon oli 31. detsember 2023 seisuga 27,1 miljonit eurot ning kontserni omakapital 22,1 miljonit eurot. 31.12.2023 turuväärtus 27,1 miljonit eurot 35 Konsolideeritud majandusaasta aruanne 2023 Hepsor AS aktsiatega kauplemise hinnavahemik ja kogus, 12 kuud (1. jaanuar 2023 – 31. detsember 2023): Allikas: Nasdaq Baltic Hepsor AS aktsia hinna muutumine võrreldes OMX Tallinn võrdlusindeksiga 12 kuud (1. jaanuar 2022 – 31. detsember 2023): Allikas: Nasdaq Baltic 36 Konsolideeritud majandusaasta aruanne 2023 Ojakalda Kodud Paldiski mnt 227c, Tallinn 37 Konsolideeritud majandusaasta aruanne 2023 Hea ühingujuhtimise tava Hepsor AS lähtub oma tegevuses Finantsinspektsiooni ja Nasdaq Tallinna Börsi poolt vastu võetud soovitusliku „Hea ühingujuhtimise tava“ (HÜT) juhendist. Käesolev aruanne kirjeldab Hepsor AS-i juhtimist 2023. aastal ning selle vastavust HÜT juhistele. Neis kirjeldatud põhimõtted on soovituslikud ning iga ettevõte otsustab ise, kas ta võtab need põhimõtted enda juhtimise korraldamise aluseks või mitte. Alljärgnevas aruandes on Hepsor AS kirjeldanud „täidan või selgitan“ põhimõtte kohaselt oma juhtimist. Aktsionäride üldkoosolek Aktsionäride õiguste teostamine Hepsor AS on aktsiaselts, mille juhtimisorganiteks on aktsionäride üldkoosolek, nõukogu ja juhatus. Aktsionäride üldkoosolek on kontserni kõrgeim juhtimisorgan, mille pädevus tuleneb õigusaktidest ja ettevõtte põhikirjast. Aktsionäride üldkoosolek otsustab muu hulgas põhikirja muutmise, nõukogu liikmete valimise ja tagasikutsumise, audiitori nimetamine ja majandusaasta tulemuste kinnitamise ning muud põhikirjas ja seaduses ettenähtud küsimused. Korraline aktsionäride üldkoosolek, kus kinnitatakse majandusaasta aruanne hiljemalt kuus kuud peale majandusaasta lõppu, toimub vähemalt üks kord aastas. Igale aktsionärile tagatakse õigus osaleda üldkoosolekul, võtta sõna päevakorras esitatud teemadel ning esitada põhjendatud küsimusi ja teha ettepanekuid. Kontrolliv aktsionär hoidub nii üldkoosolekul kui ka Hepsori juhtimise korraldamisel teiste aktsionäride õiguste põhjendamatust kahjustamisest ega kuritarvita enda positsiooni. Üldkoosoleku kokkukutsumine ja avaldatav teave Aktsionäre teavitatakse üldkoosoleku kokkukutsumisest börsiteatega Nasdaq Tallinna Börsi infosüsteemi kaudu. Üldkoosoleku kutse avaldatakse Hepsori veebilehel ning ühes üleriigilise levikuga päevalehes vähemalt kolm nädalat enne üldkoosoleku toimumist. Kontserni juhatus määrab aktsionäride üldkoosoleku päevakorra ja koostab iga päevakorras oleva otsuse kohta otsuse eelnõu, mille üle üldkoosolekul hääletatakse. Kui aktsionäride üldkoosoleku kutsuvad kokku aktsionärid, nõukogu või audiitor, määrab selle päevakorra koosoleku kokkukutsuja, kes koostab ka päevakorras olevate otsuste eelnõud ja edastab need juhatusele. Aktsionärid, kelle aktsiatega on esindatud vähemalt 1/20 aktsiakapitalist, võivad kontsernile esitada iga päevakorrapunkti kohta otsuse eelnõu, mille üle üldkoosolekul hääletatakse. Üldkoosoleku päevakord, juhatuse ja nõukogu ettepanekud, otsuste eelnõud ja muud asjakohased materjalid tehakse aktsionäridele kättesaadavaks kontserni kodulehel enne üldkoosolekut. Erakorralise koosoleku kokkukutsumisest teavitab kontsern aktsionäre kohe pärast selle kokkukutsumise otsustamist. Vastavas teates näidatakse ära erakorralise koosoleku kokkukutsumise põhjus ning kokkukutsumise ettepaneku tegija (juhatus, nõukogu, aktsionärid või audiitor). Erakorralise koosolekuga seotud teave tehakse viivitamata teatavaks ka kontserni veebilehel. Hepsor AS-i 2022. aasta aktsionäride üldkoosolek toimus 25. mail 2023 L’Embitu Hotelli konverentsikeskuses aadressil Lembitu 12, Tallinn. Korraline üldkoosolek oli otsustusvõimeline, kuna seal osales 27 aktsionäri, kellele kuuluvate aktsiatega oli esindatud 3 039 656 häält, st kokku 78,86% Hepsor AS-i aktsiatega esindatud häältest, sealhulgas 4 aktsionäri, kes kasutasid võimalust hääletada enne koosolekut ning kellele kuuluvate aktsiatega oli esindatud 1 747 häält. Hepsor AS-i aktsionäride korraline 38 Konsolideeritud majandusaasta aruanne 2023 üldkoosolek otsustas kinnitada 2022. aasta majandusaasta aruande ning jaotada 31.12.2022 lõppenud majandusaasta puhaskasum summas 1 396 tuhat eurot järgnevalt: – kanda kohustusliku reservkapitali arvele 385 tuhat eurot; – kanda eelmiste perioodide jaotamata kasumi arvele 1 011 tuhat eurot. Üldkoosolekul tehtud otsused avalikustati Nasdaq Tallinna börsi infosüsteemis, Finantsinspektsiooni ja ettevõtte veebilehel. Juhatus Juhatuse koosseis ja ülesanded Juhatus on juhtimisorgan, mis esindab ja juhib kontserni igapäevast tegevust. Juhatus lähtub otsustamisel kontserni ja kõikide aktsionäride parimatest huvidest ning kohustub tagama kontserni jätkusuutliku arengu vastavalt seatud eesmärkidele ja strateegiale. Juhatus teeb oma parima tagamaks, et kontsern ja kõik konsolideerimisgruppi kuuluvad äriühingud järgiksid oma tegevuses kehtivaid õigusakte. Juhatus tagab kontserni tegevusvaldkonnast lähtudes kontserni tegevuses sobiva riskijuhtimise ja sisekontrolli toimimise. Tõhusa riskijuhtimise ja sisekontrolli tagamiseks juhatus: ✓ analüüsib kontserni tegevusja finantseesmärkidega seotud riske (sh keskkonna, konkurentsi ning õiguslikud riskid); ✓ koostab vastavad sise-eeskirjad; ✓ töötab välja vormid finantsaruannete koostamiseks ja käitumisjuhised selliste aruannete koostamiseks; ✓ korraldab kontrolli ja aruandluse süsteemi. Juhatus peab seltsi juhtimisel kinni pidama nõukogu seaduslikest korraldustest. Tehinguid, mis väljuvad igapäevase majandustegevuse raamest, võib juhatus teha ainult nõukogu nõusolekul. Vastavalt põhikirjale võib juhatusel olla üks kuni kolm liiget ning juhatus valitakse viieks aastaks. Kontserni juhatus on üheliikmeline. Juhatuse liige on Henri Laks, kellega on sõlmitud juhatuse liikme leping, mis kehtib kuni 14.10.2026. Kontserni juhatuse liige võib olla ühtlasi ka kontserni tütarja sidusettevõtete juhatuse liige. 39 Konsolideeritud majandusaasta aruanne 2023 Kontsern ei järgi HÜTi punkti 2.2.1. soovitust, et juhatuses on enam kui üks liige, arvestades kontserni töötajate arvu. Kontserni laiendatud juhtkonna koosseisu kuuluvad ka finantsjuht ning Läti ettevõtete juhatuse liige; olulised otsused võetakse vastu koostöös nõukoguga. Juhatuse liikme tasustamise põhimõtted Juhatuse tasustamise otsustamisel lähtub nõukogu hinnangust juhatuse liikme tegevusele. Juhatuse liikme tegevuse hindamisel võtab nõukogu eelkõige arvesse juhatuse tööülesandeid ja tegevust, samuti kontserni majanduslikku olukorda, äritegevuse hetkeseisu ja tulevikusuundi võrdluses samasse majandussektorisse kuuluvate äriühingute samade näitajatega. Juhatuse liikme tasu, sh preemiasüsteem, peab olema selline, mis motiveerib isikut tegutsema kontserni parimates huvides ning hoiduma tegutsemisest isiklikes või muude isikute huvides. Juhatuse liikme põhipalk ja tasustamispõhimõtted sätestatakse juhatuse liikme lepingus. Juhatuse liikmele makstakse juhatuse liikme lepingus fikseeritud igakuist tasu ning majandusaasta eesmärkide täitmise eest tulemustasu. Tulemustasu ei maksta, kui majandusaastaks seatud eesmärke ei saavutata. Juhatuse liikme lahkumishüvitis on seotud tema varasemate töötulemustega ega ole väljamakstav, kui sellega ilmselt kahjustatakse kontserni huve. Huvide konflikt Juhatuse liige väldib huvide konflikti tekkimist oma tegevuses. Juhatuse liige ei tee otsuseid enda isiklikest huvidest lähtudes ega kasuta kontsernile suunatud ärilisi pakkumisi isiklikes huvides. Juhatuse liige teatab nõukogule huvide konflikti olemasolust enne ametilepingu sõlmimist ning samuti viivitamata sellise konflikti hilisemal tekkimisel. Juhatuse liikmele, tema lähedasele või temaga seotud isikule tehtavast ärilisest pakkumisest, mis on seotud kontserni majandustegevusega, teatab juhatuse liige viivitamata nõukogu esimehele. Nõukogu otsustab kontserni ja tema juhatuse liikme või tema lähedase või temaga seotud isikuga tehtavate kontserni jaoks oluliste tehingute tegemise ja määrab selliste tehingute tingimused. 2023. aastal selliseid tehinguid ei toimunud. Juhatuse liikmed võivad juhatuse liikme kohustuste täitmise kõrval tegelda muude tööülesannetega ainult nõukogu nõusolekul. Nõukogu Nõukogu koosseis ja ülesanded Nõukogu ülesandeks on juhatuse tegevuse korrapärane kontrollimine. Nõukogu osaleb oluliste kontserni tegevust puudutavate otsuste tegemisel. Nõukogu tegutseb iseseisvalt ja kontserni ning kõigi aktsionäride parimates huvides. Vastavalt põhikirjale võib kontserni nõukogus olla kolm kuni viis liiget ning nõukogu liikme volituste tähtaeg on kolm aastat. Nõukogu liikmed valivad enda hulgast esimehe, kes korraldab nõukogu tegevust. Nõukogu liikmed valitakse ja kutsutakse tagasi aktsionäride üldkoosoleku otsusega. Nõukogu liikmeteks valitakse isikud, kellel on nõukogu töös osalemiseks piisavad teadmised ja kogemused. 40 Konsolideeritud majandusaasta aruanne 2023 Nõukogu määrab kindlaks ja vaatab korrapäraselt üle kontserni strateegia, tema üldise tegevuskava, riskijuhtimise põhimõtted ja aastaeelarve. Nõukogu tagab koostöös juhatusega kontserni tegevuse pikaajalise planeerimise. Nõukogu hindab korrapäraselt juhatuse tegevust kontserni strateegia elluviimisel, samuti hindab nõukogu kontserni finantsseisundit, riskijuhtimise süsteeme, juhatuse tegevuse õiguspärasust ning seda, kas kontserni puudutav oluline teave on nõukogule ja avalikkusele nõuetekohaselt teatavaks tehtud. Nõukogu esimees määrab kindlaks nõukogu koosoleku päevakorra, juhatab nõukogu koosolekuid, jälgib nõukogu töö tõhusust, korraldab andmete operatiivset edastamist nõukogu liikmetele, tagab, et nõukogul oleks piisav aeg otsuste ettevalmistamiseks ja andmetega tutvumiseks ja esindab nõukogu suhtlemisel kontserni juhatusega. 41 Konsolideeritud majandusaasta aruanne 2023 Nõukogu poolt on moodustatud auditikomitee, kelle ülesandeks on nõustada teda kontserni raamatupidamise, audiitorkontrolli, riskijuhtimise, sisekontrolli, järelevalve teostamise ja eelarve koostamise valdkonnas ning tegevuse seaduslikkuse osas. Kontserni auditikomiteel on 2 liiget ning nende töö ei ole tasutatud. 2023. aastal toimus 14 nõukogu koosolekut, milles võeti vastu 19 otsust. Sellest 14 otsust on allkirjastanud kõik nõukogu liikmed. Otsused, kus oli tegemist nõukogu liikmega seotud isiku ja kontserni vahelise tehingu teostamiseks nõusoleku andmisega, allkirjastas sõltumatu nõukogu liige. Hepsor AS ei rakenda HÜT-i punkti 3.2.2. soovitust, et vähemalt pooled kontserni nõukogu liikmetest on sõltumatud. Sõltumatust tagatakse nii, et nõukogu liige ei tohi hääletada nõukogu koosolekul, kui otsustatakse nõukogu liikmega seotud isiku ja kontserni vahelise tehingu teostamiseks nõusoleku andmist. Nõukogu tasustamispõhimõtted Nõukogu liikmete tasu ja selle maksmise korra otsustamisel võtab üldkoosolek arvesse nõukogu tööülesanded ja nende ulatuse, samuti kontserni majandusliku seisukorra. Lähtuvalt nõukogu töö iseloomust võib tasu suuruse otsustamisel võtta arvesse ka nõukogu esimehe tööga seotud erisused. Kontserni nõukogu liikmete brutotasud ulatusid 2023. aastal 120 tuhande euroni. Nimi Positsioon Ametiaja algus Ametiaja lõpp Nõukogu liikme brutotasu Kontrollitavate aktsiate arv Andres Pärloja Nõukogu esimees 1. november 2021 30. oktoober 2024 4 500 € / kuus 997 500 Kristjan Mitt Nõukogu liige 1. november 2021 30. oktoober 2024 4 500 € / kuus 997 500 Lauri Meidla Nõukogu liige 1. november 2021 30. oktoober 2024 1 000 € / kuus 507 000 Huvide konflikt Nõukogu liikmed väldivad huvide konflikti tekkimist oma tegevuses. Nõukogu liige eelistab oma tegevuses nõukogu liikmena kontserni huvisid isiklikele või kolmanda isiku huvidele. Nõukogu liige ei kasuta isiklikes huvides ärilisi pakkumisi, mis on suunatud kontsernile. Nõukogu lähtub oma tegevuses kontserni ja kõikide aktsionäride parimatest huvidest. Nõukogu liige teatab viivitamata nõukogu esimehele ja juhatusele ärilisest pakkumisest, mis tehakse nõukogu liikmele, tema lähedasele või temaga seotud isikule ning on seotud kontserni majandustegevusega. 2023. aastal selliseid tehinguid ei toimunud. Nõukogu liige peab rangelt kinni äriseadustikus sätestatud konkurentsikeelust (äriseadustik § 324) ning teavitab viivitamata teisi nõukogu liikmeid enda kavatsusest osaleda ettevõtluses kontserniga samal tegevusalal. Juhatuse ja nõukogu koostöö Juhatus ja nõukogu teevad kontserni huvide parima kaitsmise eesmärgil tihedat koostööd. Juhatus ja nõukogu töötavad ühiselt välja kontserni tegevuseesmärgid ja strateegia. Juhatus lähtub kontserni juhtimisel nõukogu poolt antud strateegilistest juhistest ning arutab nõukoguga strateegilisi juhtimisküsimusi korrapäraselt ja reeglina igal nädalal. 42 Konsolideeritud majandusaasta aruanne 2023 Juhatus teavitab nõukogu korrapäraselt kõikidest olulistest asjaoludest, mis puudutavad kontserni tegevuse planeerimist ja äritegevust, tema tegevusega seotud riske ning nende riskide juhtimist. Juhatus juhib eraldi tähelepanu sellistele muutustele kontserni äritegevuses, mis kalduvad varem seatud plaanidest ja eesmärkidest kõrvale, tuues seejuures välja muutuste põhjused. Nimetatud teave edastatakse nõukogule ilma viivituseta ja see hõlmab kõiki olulisi asjaolusid. Teabe avaldamine Kontsern kohtleb kõiki aktsionäre võrdselt ja teavitab kõiki aktsionäre olulistest asjaoludest võrdselt. Aktsionäride ja investorite teavitamisel kasutab kontsern peamiselt Nasdaq Tallinna Börsi infosüsteemi ja kontserni investoritele suunatud veebilehte. Avalikustatav teave on kättesaadav eesti ja inglise keeles. Finantsaruandlus ja auditeerimine Finantsaruandlus Kontsern avalikustab igal aastal majandusaasta aruande ning majandusaasta jooksul vahearuanded. Juhatus koostab raamatupidamise aastaaruande, mida kontrollivad audiitor ja nõukogu. Aktsionäridele esitatakse tutvumiseks majandusaasta aruanne, millele on alla kirjutanud juhatuse liige. Kontsern avalikustab raamatupidamise aastaaruande lisas 32 tehingud seotud osapooltega. Audiitori valmine ja auditeerimine 2021. aastal valis kontsern majandusaastate 2021-2026 audiitoriks Grant Thornton Baltic OÜ. 2023. majandusaasta aruannete auditeerimise eest makstud või tasumisele kuuluvate tasude kogusumma on 63 tuhat eurot pluss käibemaks. Kontsern järgib audiitorite rotatsiooni põhimõtet. Nõukogu teeb koos üldkoosoleku kokkukutsumise teatega aktsionäridele kättesaadavaks hinnangu audiitori tegevuse kohta möödunud majandusaastal osutatud teenuste osas. Hinnang sisaldab osutatud teenuste liike ning audiitorile makstud tasusid. Audiitor andis nõukogu moodustatud auditikomiteele kirjaliku ülevaate ettevõtte 2023. aasta auditeerimise käigust, tehtud tähelepanekutest ning muudest olulistest teemadest, mida arutati ettevõtte juhatusega. 43 Konsolideeritud majandusaasta aruanne 2023 Grüne Maja Meistri 14, Tallinn 44 Konsolideeritud majandusaasta aruanne 2023 Tasustamisaruanne Käesolev tasustamisaruanne on koostatud vastavalt kontserni juhatuse liikme tasustamise põhimõttetele. Juhatuse liikmele makstakse tasu vastavalt juhatuse liikme lepingule. Tasustamisaruanne avaldab teabe 2023. majandusaastal juhatuse liikmele makstud töötasu ja hüvitiste kohta. Juhatuse tasustamise põhimõtete lähtekohaks on kontserni pikaajalised strateegilised eesmärgid, võttes seejuures arvesse kontserni majandustulemusi ning investorite ja võlausaldajate õigustatud huve. Tasustamispõhimõtete eesmärk on toetada kontserni pikaajaliste strateegiliste eesmärkide saavutamist läbi kvalifitseeritud ja tulemustele orienteeritud juhatuse liikmete värbamise ja hoidmise. Juhatuse tasustamise elemendid on järgmised: ✓ põhitöötasu fikseeritud põhitöötasu eesmärk on pakkuda juhatuse liikmele baassissetulekut, mis vastab tema kogemusele ja kvalifikatsioonile ning ametikohaga seotud ülesannete ulatusele, keerukusele ja vastutusele. Põhitöötasu vaadatakse üle üldjuhul üks kord aastas. ✓ tulemustasu tulemustasu sõltub juhatuse liikmele ja kontsernile vastavaks majandusaastaks seatud eesmärkide täitmisest. Eesmärkide täitmist hindab kontserni nõukogu vastava majandusaasta lõpus. Tulemustasu arvestusperiood on majandusaasta. Tulemustasu väljamaksmise otsuse teeb kontserni nõukogu. Kontserni juhatus on üheliikmeline. Juhatuse liikme Henri Laksi juhatuse liikme leping sõlmiti 14. oktoobril 2021 ning tema volitused kehtivad kuni 13. oktoober 2026. tuhandetes eurodes 2023 2022 2021 2020 Kontserni palgakulu kokku 1 981 1 530 908 605 Sh. juhatuse liikme bruto töötasu 151 109 56 42 Töötajate keskmine arv 20,0 18,0 13,8 11,4 Kontserni müügitulu 41 135 12 870 14 961 38 771 Kontserni müügitulu töötaja kohta 2 057 715 1 084 3 400 45 Konsolideeritud majandusaasta aruanne 2023 Büroo113 Pärnu mnt 113, Tallinn Büroo113 Pärnu mnt 113, Tallinn 46 Konsolideeritud majandusaasta aruanne 2023 Vastutustundlik ettevõtlus Juba kolmandat aastat esitame majandusaasta aruande osana eraldiseisvat vastutustundliku ettevõtluse aruannet, mis on konsolideeritud finantsaruandega samas ulatuses. Kuivõrd kontsernile rakendub 2025. aasta kohta Euroopa äriühingute kestlikkusaruandluse direktiivi (CSRD) järgi aruandluskohustus, oleme hakanud 2023. aastast astuma samme selle suunas, et raporteerida oma kestlikkustegevusi direktiivi juurde kuuluvate standardite (ESRS) kohaselt. Plaanime täielikult nõuetele vastava aruande esitada 2026. aastal 2025. aasta kohta, kuid seni võtame järk-järgult kasutusse avalikustamisnõudeid, millest raporteerides lähtume. 2022. aastal kaardistasime koostöös väliste ekspertidega oma suurimad mõjukohad ja võimalused panustada ühiskonna kestlikku arengusse ning panime paika ESG (environmental-social-governance) fookusteemad, millele keskendume. Olulised teemad, mida soovime Hepsoris strateegiliselt juhtida, on järgmised: ✓ Kliimamõju leevendamine läbi arendatavate hoonete elukaare mõju ning otsese tegevusega kaasneva heite vähendamise. ✓ Sotsiaalselt vastutustundlik arendustegevus ehk tervist toetava sisekliima ja välialadega hoonete arendamine, mis sobituvad linnaruumi ning aitavad kaasa ühtsete kogukondade tekkele. ✓ Aus ning läbipaistev ärikultuur ehk seaduskuuleka, avatud ja eetilise äritegevuse tagamine ning selle nõudmine koostööpartneritelt. Olulised, kuid väiksema või kaudsema mõjuga seotud kestlikkusteemad, millega samuti tegeleme on järgmised: ✓ Töökeskkonna kujundamine ehk töötajate heaolu ja kaasamine, nende arendamine, terviseedendus ning võrdne kohtlemine. ✓ Toetustegevused ning täiendava panuse andmine ühiskonda. ✓ Klientide suunamine ja koostöö kestliku arengu nimel. Teadvustame ka teisi ehitust ja kinnisvara puudutavaid olulisi keskkonna ja sotsiaalse mõju valdkondi nagu meie tegevuse mõju elurikkusele, veekasutusele, kliimamuutustega kohanemisele, jäätmetekkele, hoonete turvalisusele ja ligipääsetavusele ning kinnisvarasektori eliidistumisele. Mainitud aspektid on paljuski seotud riikide tasandil tehtavate otsustega ning tegeleme nende teemadega seadustest ja standarditest lähtuvalt, kuid oma kontsernis me neid strateegiliselt ei juhi. Siiski saame neisse kaudselt panustada läbi enda põhifookuste. Uuendame oma mõjukohtade kaardistust 2024. aasta jooksul vastavalt ESRSis sätestatule ja Euroopa finantsaruandluse nõuanderühma (EFRAG) olulisuse hindamise rakendusjuhendile, arvestades kahese olulisuse põhimõttega (double materiality). Kestlikkusega seotud tegevuste eest vastutab Hepsor AS-i juhatus, igapäevaste pingutuste elluviimist koordineerivad Eesti ja Läti ettevõtete maajuhid. Keskkonnamõju 2021. aasta kevadel kiitis valitsus heaks visioonidokumendi „Ehituse pikk vaade 2035“, mille eesmärk on juhtida avaliku sektori ja erasektori koostööd ehitusvaldkonna kestlikul arengul. Dokument näeb ette, et ehitusotsused tehakse pikaajaliselt ette mõeldes, andmetele tuginedes ja säästlikult, luues kogu ehitise eluringi jooksul tasakaalu ökoloogiliste ja majanduslike aspektide vahel. Seejuures on üheks eesmärgiks võetud ringmajanduse põhimõtetest lähtumine, et ehitusprotsess ja ehitatud objekt oleks loodusning energiasäästlik ja kestlik. 47 Konsolideeritud majandusaasta aruanne 2023 Teadvustame, et keskkonnahoidlik ja kestlik mõtteviis algab juba sobiva krundi valimisest ning jätkub protsessina planeerimisel ja hoonete projekteerimisel. Rohepööre ei ole meie jaoks moesõna. Selleks, et tagada parimate keskkonnasäästlike lahenduste kasutus ning panustada Eesti ja Läti pikaajalisse ehitusvaldkonna visiooni, on iga uue arendusprojekti juurde kaasatud töötajatest koosnev roheideede innovatsiooni akadeemia, mille eesmärk on ideekorjetega leida ja rakendada innovaatilisi praktikaid. Akadeemias otsime lahendusi erinevatele projekteerimisega seotud teemadele, sh keskkonnahoidlikumad kütteja jahutussüsteemid, hoonete energiatõhusus, ehitusmaterjalide taaskasutus ja puidu osakaalu suurendamine ning keskkonnahoidlikku elustiili toetavate hoone funktsioonide planeerimine. Kliima Valitsustevahelise kliimamuutuste eksperdirühma (IPCC) 2021. aasta aruande1 kohaselt moodustab elusasemete kasutamine ja nende ehitamine globaalselt ligikaudu 36% energiatarbimisest ning ligikaudu 37% kasvuhoonegaaside heitest. Meil lasub oma tegevusvaldkonnast lähtuvalt suur vastutus, aga ka võimalus juhtida kliimamõju nii enda tegevuses kui kujundada seda väärtusahelas, et panustada Pariisi kokkuleppe ja sellest lähtuvate Euroopa Liidu eesmärkide täitmisesse. 2022. aastal tuvastasime oma oluliste mõjukohtade hindamise tulemusena, et saame oma hoonete kliimamõju vähendada peamiselt: ✓ hoonete energiatõhususe tagamisega; ✓ taastuvenergia lahendustega; ✓ väiksema CO2-mahukusega hoonete arendamisega, sh kohalike ja looduslike ehitusmaterjalide eelistamisega; ✓ ärihoonetele sertifitseerimisega LEED ja BREEAM alusel; ✓ direktiivide kohase kliimamuutusi leevendava äritegevusega. Meie põhifookus hoonete projekteerimisel ongi ekspluatatsiooniaegse energiakasutuse vähendamine, sest siin on meie potentsiaalne mõju suurim. Vähemal määral saame panustada ka kliimamuutustega kohanemisesse, arvestades arendusprojektides ilmastikukindluse2, üleminekuriskide ja turuootustega. Arendame oma ärihooneid järjepidevalt rohelisest mõtteviisist lähtuvalt ning oleme alates 2014. aastast, mil valmis esimene kontseptsiooni järgi ehitatud büroohoone aadressil Sõpruse pst 157, kasutanud oma projekteeritud hoonetes järgmisi erilahendusi, mis panustavad nii kliimamuutuste leevendamisse kui ka nendega kohanemisse: ✓ Termoaktiivsed vahelaed, mille abil on ruumide temperatuur ja soojusenergia jaotus automaatselt reguleeritud ning aastaringselt stabiilne. Süsteem võimaldab ruume kütta ja jahutada hoone vahelagedes asuva ühise torustiku kaudu, mistõttu puudub vajadus radiaatorite ja klassikaliste konditsioneeride kasutamiseks. Peale soodsamate kütteja jahutuskulude saab üürnik parema ja stabiilsema sisekliima. ✓ Maakütte-süsteem, mis kasutab looduslikku taastuvat energiat talvel kütmiseks ning suvel jahutamiseks. Süsteem aitab hoida kütteja jahutuskulud kaugvõi gaasikütte kuludest madalamad ning tagab väiksema sõltuvuse teenusepakkujast. ✓ Passiivsed arhitektuurilahendused, mis takistavad suvisel ajal liigsel päikesekuumusel ruumidesse jõudmist, tõstes kasutajate elukvaliteeti ning vähendavad jahutamisvajadust ja sellega ka energiatarvet. ✓ Katustele paigaldatavad päikesepaneelid, mida alates 2014. aastast kavandame kõigile enda arendatavatele ärihoonetele ning võimalusel ka eluhoonetele. 1 https://www.ipcc.ch/assessment-report/ar6/ 2 Protsess, mille abil tagatakse riiklike eeskirjade ja juhiste või rahvusvaheliselt tunnustatud standardite kohaselt taristu vastupidavus negatiivsele kliimamõjule. 48 Konsolideeritud majandusaasta aruanne 2023 ✓ Jalgrattaparklad ning elektriautode laadimisvõimalused, mis aitavad hoonete üürnikel teha keskkonnateadlikumaid transpordivalikuid. Iga hoone, olgu see ärivõi elukondlik, projekteerimisel arvestame ka spetsiifilise piirkonna loodusriskidega ning vajadusel hindame ka kliimamuutustega seotud riske, näiteks üleujutusohtu veekogude lähedale ehitamisel. Oleme keskkonnahoidu arvestades projekteerinud ka Eestis asuva büroohoone, kus ise igapäevaselt tegutseme ja mida jagame teiste ettevõtetega. Hoonet köetakse ja jahutatakse maaküttega, veevarustus toimib osaliselt sadevee baasil, katusele on paigaldatud päikesepaneelid ning hoone energiaringlust reguleerib ainulaadne termoaktiivne konstruktsioon TABS. 2023. aastal valmisid muu hulgas eelnimetatud keskkonnahoidliku ehituse põhimõtete järgi projekteeritud ja ehitatud Grüne maja3 kontoripindade üürimiseks ning meditsiiniettevõtetele mõeldud Büroo 1134. Jätkasime ka töödega Manufaktuuri kvartali5 arendamisel, kus püüame renoveerimisel ühendada vana ja uue, kasutades kõige kaasaegsemaid kestlikke lahendusi. Manufaktuuri kvartalis asuv Manufaktuuri Vabrik on kavandatud A-energiaklassi hoonena ning sellest saab esimene kortermaja Eestis, kus lisaks maaküttele kasutatakse ka terviklikku maajahutuse lahendust. Lisaks on plaanis renoveerimistöödel kasutada maksimaalselt lammutamise käigus kogutud materjale, sh silikaattelliseid arenduse siselahendustes. Manufaktuuri Vabriku ehituse algust prognoosime 2024 I poolaastal. Manufaktuuri kvartali projekti kuuluvad ka Manufaktuuri 7 hooned6, mis on projekteeritud sarnaseid lahendusi silmas pidades ning mis valmivad 2024. aastal. Rohelise mõtteviisiga hoonete kavandamisest lähtusime 2023. aastal ka oma tegevuses Lätis, kus jätkasime muu hulgas StokOfiss U347 ärihoone arendusprojekti ettevalmistamisega. Lisaks omandasime hoonele BREEAM (Building Research Establishment Environmental Assessment Method) sertifikaadi tasemel „väga hea“ (3/5), mis annab tunnistust hoone terviklikust energiatõhususest, keskkonnaja kasutajasõbralikkusest ning kestlikkusest hoone igas kavandatud elukaare etapis. StokOfiss U34 ehituse algust prognoosime 2024 I poolaastal. 3 https://gryne.ee/et/ 4 https://byroo113.ee/ 5 https://hepsor.ee/manufaktuurivabrik 6 https://hepsor.ee/manufaktuur/m7/ 7 https://hepsor.lv/stokofissu34/en/ 49 Konsolideeritud majandusaasta aruanne 2023 Energiatarbimine ja kontoritegevuse CO2-jälg 2023. aastal hakkasime jälgima ka oma energiatarbimist, mis vastab CO2-jälje hindamise metoodikas mõjualadele 1 ja 2 ehk meie kontoritegevuse otsestele kuludele. Energiatarbimise jälgimine kasvuhoonegaaside heitkoguste kõrval loob võimaluse kaardistada suurimaid mõjukohti, kus saaksime panustada tarbimise vähendamisse või selle tõhustamisse. Energiatarbimine ja energiaallikate jaotus 2023 Söel ja söetoodetel põhinev kütusetarbimine (MWh) 0 Toornaftal ja naftasaadustel põhinev kütusetarbimine (MWh) 9,23* Maagaasil põhinev kütusetarbimine (MWh) 0 Muudest fossiilsetest allikatest pärit kütuse tarbimine (MWh) 0 Fossiilsetel allikatel põhinev ostetud või omandatud elektri, soojuse, auru ja jahutuse tarbimine (MWh) 7,84 Fossiilenergia tarbimine kokku (MWh) 17,07 Fossiilsete allikate osakaal energia kogutarbimises (%) 37,2 Tuumaallikatel põhineva energia tarbimine (MWh) 0 Tuumaenergia osakaal energia kogutarbimises (%) 0 Taastuvate allikate (sh biomass) kütusetarbimine (MWh) 0 Taastuvatel allikatel põhineva ostetud või omandatud elektri, auru ja jahutuse tarbimine (MWh) 28,81 Muuks kui kütuseks kasutatava oma toodetud taastuvenergia tarbimine (MWh) 0 Taastuvenergia tarbimine kokku (MWh) 28,81 Taastuvate allikate osakaal energia kogutarbimises (%) 62,8 Energia kogutarbimine (MWh) 45,88 *Bensiini koguste teisendamisel liitritest megavatt-tundideks on kasutatud Carbon Disclosure Projecti juhendit ja koefitsente. 2022. ja 2023. aastal arvutasime koostöös väliste ekspertidega ka oma tegevusest tingitud kasvuhoonegaaside (KHG) heite ehk CO2-jälje, järgides rahvusvaheliselt tunnustatud ja enimkasutatud kasvuhoonegaaside aruandluse standardit „GHG Protocol Corporate Accounting and Reporting Standard“ mõjualades 1, 2 ja 3. Arvestasime kogu jälje arvutamisel seitsme enamlevinud kasvuhoonegaasiga – CO2, CH4, N2O, HFC-d, PFC-d, SF6 ja NF3. Tulemused on väljendatud süsinikdioksiidi ekvivalentides (CO2 ekv), mis peegeldab kasvuhoonegaaside erinevat potentsiaali globaalse soojenemise tekitamisel. Kuivõrd arendustegevus moodustab meie CO2-jäljest valdava osa, käsitleme hoonete arendustegevuse ja kontoritegevuse jälge eraldi, et Hepsori tegevusest tulenevat kasvuhoonegaaside heidet paremini vaadelda. Mõjuala 1 käsitleb otsest kasvuhoonegaaside heidet meie enda allikatest või meie kontrollitavatest allikatest, lähtudes nn tegevuskontrolli põhimõttest. Sinna oleme arvestanud enda kasutatud sõidukikütused, mille tarbimine 2023. aastal võrreldes 2022. aastaga vähenes. Mõjuala 1 KHG heide 2022 2023 Muutus Koguheide (t CO2 ekv) 2,5 2,28 -10% Mõjuala 2 hõlmab sisseostetud energiast tulenevat kaudset KHG heidet. Sellesse kategooriasse oleme arvestanud kogu enda tarbitava elektrija soojusenergia. ESRSi järgi tuleb energiatarbe KHG heidet raporteerida kahe arvutusmeetodi alusel: asukohapõhine ja turupõhine. Turupõhine meetod kajastab elektrienergia heitkoguseid, mis on seotud ettevõtte tehtud valikutega elektriturul. Asukohapõhine meetod väljendab elektrienergiatootmise keskmist emissiooni kindlas piirkonnas, hoolimata sellest, kas elektritarbimine kompenseeritakse taastuvenergia sertifikaatidega (nagu on tehtud meie Läti üksuses). Standardijärgse kahekordse raporteerimise eesmärk on tagada kasvuhoonegaaside aruandluse järjepidevus ja võrreldavus, sest 50 Konsolideeritud majandusaasta aruanne 2023 see aitab paremini esile tuua suundumusi ja muutusi energiakasutuses. Seejuures erineva metoodikaga leitud tulemusi ei liideta. 2023. aastal vähenes oluliselt meie mõjuala 2 koguheide tänu tõhusama küttesüsteemi kasutusele võtmisele Läti kontoris. Mõjuala 2 KHG heide 2022 2023 Muutus Asukohapõhine koguheide (t CO2 ekv) 6,63 6,28 -6% Turupõhine koguheide (t CO2 ekv) 7,17 5,61 -28% Mõjuala 3 sisaldab meie väärtusahelas tekkivat kaudset heidet, mida analüüsime eraldi kontorija arendustegevuse lõikes. Kontoritegevuse valdkonnas kuuluvad 3. mõjualasse teiste hulgas nii jäätmetest tekkiv heide kui ka töötajate liikumine töö ja elukoha vahel ning välja renditud pindade energiatarbimine. Töötajate liikumise arvutamiseks korraldasime töötajate hulgas küsitluse ning samas kategoorias arvestasime ka kodukontori kliimamõju. Olulisim heite vähenemine toimus ostetud kaupade ja teenuste kategoorias, kuid terve mõjuala arvestuses meie heide siiski tõusis, seda peamiselt töötajate tööleja kojusõidu, jäätmete ning väärtusahela järgnevate etappide rendivara kategooriates. Välja üüritud pindade elektrija soojusenergiatarve kasvas võrreldes 2022. aastaga 50%, sest 2023. aastal valmis kaks uut ärihoonet, mida hakkasime 2023. aastal välja rentima. Suurima panuse väljarenditud pindade jalajälge andis elektrienergia, sest rendipindadel tarbitakse valdavalt fossiilsetel kütustel põhinevat võrguelektrit. Mõjuala 3 olulised KHG heitkogused kontoritegevuse valdkonnas 2022 2023 Muutus 1. Ostetud kaubad ja teenused 12,5 7,96 -57% 3. Kütuse ja energiaga seotud tegevus (mis ei kuulu 1. või 2. mõjualasse) 1,2 1,82 34% 5. Tegevuse käigus tekkinud jäätmed 0,7 1,85 62% 6. Ärireisid 52,1 49,2 -6% 7. Töötajate tööleja kojusõit, sh kodukontor 7,58 20,51 63% 13. Väärtusahela järgnevate etappide rendivara 355,9 713,58 50% Mõjuala 3 koguheide kontoritegevuse valdkonnas (t CO2 ekv) 430 795 46% Kogu kontoritegevuse mõju. Meie 2022. aasta kontoritegevuse asukohapõhine CO2-jälg tervikuna kõikides mõjualades oli 439 t CO2-ekv, 2023. aastal 804 t CO2-ekv. Suurim osakaal on mõlemal aastal olnud mõjualal 3, kus meie välja üüritud pindade elektrija soojusenergiatarve moodustas tervest kategooriast 89,77% (2022: 83%). Kontoritegevuse koguheide 2022 2023 Muutus Asukohapõhine koguheide arendustegevuseta (t CO2 ekv) 439 804 45% Turupõhine koguheide arendustegevuseta (t CO2 ekv) 433 803 46% 51 Konsolideeritud majandusaasta aruanne 2023 Arendustegevuse CO2-jälg Arendustegevuse valdkonnas arvestasime vastavalt 2022. ja 2023. aastal alustatud ehitusprojektide mõjuga, arvutades CO2 -jälje kogu arendusprojekti elukaare kohta (eeldatav eluiga 50 aastat). Erinevalt ülejäänud mõõdetud kategooriatest teistes mõjualades ei peegelda arvutused selles valdkonnas seega ainult aruandlusperioodi keskkonnamõju. Hoonete kliimamõju hindamiseks kasutasime Eesti ehituse arvutusmetoodikat8, mille on töötanud välja TalTechi teadlased koostöös Soome ettevõtte One Click LCA ekspertidega Majandusja Kommunikatsiooniministeeriumi tellimusel. Arvutusmeetod põhineb standardil ISO 14040, keskkonnasäästlikkuse hindamise Euroopa standarditel EN 15804 ja EN 15978, Euroopa Level(s) raamistikul ning CO2-jälje hindamise rahvusvahelistel parimatel tavadel. Arvutuse tulemusel saadakse hoone eluea (50 aastat) olelusringi summaarne KHG heitkogus, mis sisaldab ehitusmaterjalide ja toodete, ehituse, kasutuse ja lõppkäitluse heidet. Hoone elukaare arvutus koosneb kolmest etapist (A, B ja C), mis jagunevad omakorda mooduliteks (A1, A2 jne). Eesti meetodi kohaselt on hoone CO2-jälg moodulite A1–A5, B4, B6 ja C1–C4 tulemuste summa. Moodul D esitatakse eraldi ja seda ei arvestata CO2-jälje hulka. Kuna hoonete CO2-jälje kalkulaator tugineb Eesti-põhisele andmebaasile, siis Läti hoone kasutusaegse energia mõju leidmiseks arvutasime sarnastel põhimõtetel välja Läti energiastsenaariumi, võttes aluseks Läti 2021. aasta energia segajäägi. Kogu arendustegevust puudutav CO2-jälg kuulub GHG Protocoli mõjualasse 3 ja oli 2022. ja 2023. aasta võrdluses järgmine: Mõjuala 3 olulised KHG heitkogused arendustegevuse valdkonnas 2022 2023 Muutus 2. Kapitalikaubad 16 864 29 700,4 43% 9. Transport väärtusahela järgnevates etappides 1394,5 617,7 -126% 10. Müüdud toodete töötlemine 383,8 1 199,2 68% 11. Müüdud toodete kasutamine 28 309,1 37 964,7 25,4% 12. Müüdud toodete käitlemine olelusringi lõpus 1469,5 1 472 0,2% Mõjuala 3 koguheide arendustegevuse valdkonnas (t CO2 ekv) 48 421 70 954 32% Heide hoonete lõikes on aga nende spetsiifikast tulenevalt veidi erinev. 2023. aastal alustasime Lätis kahe hoone – Annenhof Mājas (heitemahukus 1,2 t CO2-ekv/m2) ja Nameja Rezidence (heitemahukus 1,4 t CO2-ekv/m2) – ehituse ettevalmistust. Läti projektide CO2-jälg terve kasutusaja lõikes on asukoha ja tööde iseloomu tõttu sarnane, väikesed erinevused tulevad sisse ehitusmaterjalide valikust. Suurusjärgud on jäänud samaks ka võrreldes 2022. aastal Lätis alustatud Mārupes Dārzs (1,4 t CO2ekv/m2) ehitusega. 8 https://eehitus.ee/timeline-post/uuring-ehituse-susiniku-jalajalg/ 52 Konsolideeritud majandusaasta aruanne 2023 2023. algatasime Manufaktuuri 5 renoveerimisprojekti (1,28 t CO2-ekv/m2) samanimelises kvartalis Tallinnas. Kuivõrd kokkuvõttes moodustavad suurima osa hoonete CO2-jäljest kasutusaegne energiatarbimine ja ehitusmaterjalide tootmisetapp, tuleb juba ehitusprotsessi alguses, sh renoveerimisel, pöörata tähelepanu hoone energiatõhususele ja alternatiivsetele energiaallikatele (nt päikesepaneelide paigaldus). Mida rohkem liigub turutrend kestlike ehitusmaterjalide kasutamise suunas, seda enam väheneb ehitusaegse kliimamõju osakaal ning suureneb hoone kasutusaja energiatarbe juhtimise olulisus. Hoone lõppkäitlus ehk lammutus ning tekkinud jäätmete utiliseerimine ei ole kliimamõju kontekstis küll kõige olulisemad, kuid ehitusmaterjalide kättesaadavus lammutuse käigus ning nende taaskasutusse või ümbertöötlusesse suunamine on oluline osa ringmajanduslikust mudelist, mille suunas plaanime järgnevatel aastatel mõõdikuid seada. Ehitusmaterjalid 48% Materjalide transport ehitusplatsile 4% Ehitus 1% Materjalide asendamine 10% Kasutusaegne energia 33% Lammutus 0% Jäätmete transport 0% Jäätmete ümbertöötlus 1% Jäätmete ladestamine 3% Annenhof Mājas 3 069 t CO2-ekv Ehitusmaterjalid 56% Materjalide transport ehitusplatsile 5% Ehitus 2% Materjalide asendamine 3% Kasutusaegne energia 30% Lammutus 0% Jäätmete transport 0% Jäätmete ümbertöötlus 1% Jäätmete ladestamine 3% Nameja Rezidence 3 141 t CO2-ekv Ehitusmaterjalid 41% Materjalide transport ehitusplatsile 0% Ehitus 2% Materjalide asendamine 12% Kasutusaegne energia 43% Lammutus 1% Jäätmete transport 1% Jäätmete ümbertöötlus 0% Jäätmete ladestamine 0% Manufaktuuri 5 64 743 t CO2-ekv 53 Konsolideeritud majandusaasta aruanne 2023 Kogu Hepsori tegevuse CO2-jälg Hepsori kogu CO2-jälje vaatest oli mõlemal aastal kõige suurem mõõdetud mõjuallikas ehituse ettevalmistavas faasis projektide (ehitus, kasutus ja lõppkäitlus) kogu elukaare prognoositud mõju ehk mõjuala 3 arendustegevuse osa, mis moodustaski sisuliselt kogu meie tegevuse jälje. Kontorija arendustegevuse koguheide 2022 2023 Muutus Asukohapõhine koguheide (t CO2 ekv) 48 860 71 758 32% Turupõhine koguheide (t CO2 ekv) 48 853 71 757 32% Mõnikord võib koguheide küll märkimisväärselt tõusta, kuid võrreldes näiteks töötajate arvu või käibega hoopis langeda. Seetõttu arvutame igal aastal asukohapõhiselt välja ka oma tegevuse heitemahukuse nii pindala, töötaja, kui ka käibe kohta, et saada terviklikum pilt meie arengutest kliimamõju vähendamisel. Kuigi 2023. aastal meie heitemahukus kontoripindala ja töötaja kohta tõusis, langes see käibe kohta, mis tähendab, et oleme suutnud loodud väärtuse pealt siiski oma jälge veidi vähendada. Heitemahukus 2022 2023 Muutus Kontori pindala kohta 122 t CO2-ekv/m2 (400 m2) 130 t CO2-ekv/m2 (552 m2) 6% Töötaja kohta 1 954 t CO2-ekv/FTE (25 inimest) 2 760 t CO2-ekv/FTE (26 inimest) 26% Käibe kohta 3 788 t CO2-ekv/MEUR (12,9 mln EUR) 1 742 t CO2-ekv/MEUR (41,2 MEUR) -117% Muu keskkonnamõju Lisaks hoonete kliimamõju vähendamisele on meil võimalus ja vastutus arenduses arvestada ka elurikkuse hoidmise ja ressursikasutusega. Seda kõike saame peamiselt kannustada läbi rentnike ja lõppkasutajate suunamise ja neile võimaluste loomise, sh hoonete eluea suurendamisega. Elurikkuse hoidmiseks, aga ka inimestele parema elukeskkonna pakkumiseks, püüame arendustegevusel vältida puude maha võtmist, kus võimalik. Kui siiski tuleb puid langetada, oleme võtnud eesmärgiks istutada tagasi sama palju, kui maha on võetud, seda ka Lätis, kus see kohustuslik ei ole. Lisaks positiivsele elurikkuse mõjule, aitab kõrghaljastus kohaneda ka kliimamuutustega, aidates loomulikul teel reguleerida krundi temperatuuri. 2023. aastal valmis rohelise mõtteviisi põhimõtete järgi projekteeritud Grüne Maja, millel on lisaks muudele erilahendustele erakordne hoonet ümbritsev rohefassaad, mida mööda kasvavad ronitaimed. Aegamisi saab hoone konstruktsioon elupaigaks erinevatele putukatele ning lindudele, soodustades seeläbi ümbruskonna elurikkust ja parandades õhukvaliteeti. Sotsiaalne mõju Oma tegevuse keskkonnamõju kõrval teadvustame, jälgime ja suuname ka enda sotsiaalselt mõju. See on meie jaoks oluline mitmest aspektist. Äritegevuse põhieesmärgist – pakkuda klientidele parimat teenust – lähtuvalt on meie jaoks tähtis hoida häid kliendisuhteid ja olla kursis oma klientide, koostööpartnerite ja seotud kogukondade vajadustega. Selle kõige eeldus on parimate töötajate leidmine ja hoidmine, millesse panustame igapäevaselt. Meie töötajad Meie meeskonna koostoimimise põhialus on sarnased väärtushinnangud, usaldus ja üksteise panuse hindamine. Toetame igapäevaselt oma töötajate arengut, pakkudes koolitusvõimalusi, ühistegevusi ja inspireerivat töökeskkonda. Koostöö tugevdamiseks kahe riigi töötajate vahel korraldame ühiseid üritusi kord Eestis, kord Lätis. 54 Konsolideeritud majandusaasta aruanne 2023 2023. aastal koolitasime oma kollektiivi investeerimise ja meeskonnatöö teemal. Lisaks korraldasime koolitusi töötajatele vastavalt nende ametialasele vastutusele raamatupidamise, müügi ja juhtimise valdkonnas. Järgmisel aastal plaanime arendada ESG ja digipädevusi. Lisaks teeme regulaarselt kinnisvaraturu ülevaateid, et hoida ennast kursis oma tegevusvaldkonna arengutega. Samuti peame igal aastal kõigi töötajatega individuaalseid arenguvestluseid, et saada tagasisidet juhtimise ja töötajate ootuste kohta. Arenguvestluste käigus selguvad koolitusvajadused, toimub vastastikune tagasisidestamine ja ootuste juhtimine. Meie töökeskkond on töö paiksest iseloomust lähtuvalt turvaline ning 2023. aastal meie töötajatel tööõnnetusi ei esinenud. Töötajate arv meie kontsernis on toodud järgnevas tabelis: Riik Eesti Läti Vanus kuni 30 31-50 üle 50 kuni 30 31-50 üle 50 Sugu N M N M N M N M N M N M Alalised palgatöötajad 0 0 5 4 0 0 0 1 6 4 1 1 Ajutised palgatöötajad 0 2* 0 0 0 0 0 1 2 0 0 0 *Praktikantide arv. Kindlustamaks, et meie töötajad saavad väärilist palka, hoiame pidevalt silma peal turutrendidel ning inimeste leidmiseks tippjuhtkonna ametikohtadele oleme teinud koostööd personaliotsingufirmadega. Kulud töötajate ja tippjuhtkonna tasustamiseks on kirjeldatud tasustamisaruandes ja lisas 21. Tööjõu voolavuse määr meie kontsernis oli 2023. aastal 15%. Kliendid ja lõppkasutajad Soovime pakkuda oma klientidele parimat elukeskkonda. Meile on oluline kindlustunne, et hoones, kus inimesed veedavad suure osa oma ajast, oleks hea olla. Kujundame ruume vastavalt klientide vajadustele ning võtame juba projektide alguses initsiatiivi klientidega suhtlemisel. Väärtustame head arhitektuuri ja ehituskunsti ning teeme koostööd parimate arhitektide ja inseneridega, et luua isikupäraseid hooneid ja linnaruumi. Samuti arvestame avaliku sektori esindajate ning linnavalitsustega, et tagada kooskõla linna vajadustega ning panustada laiematesse arenguplaanidesse. Kõige suuremat positiivset mõju saame klientide ja lõppkasutajate kogemusele avaldada läbi kahe tegevussuuna: ✓ Tervist toetav hoone sisekliima, sh kliimamuutustest tingitud mõjudega arvestamine. Näiteks kasutame ärihoonetes termoaktiivseid vahelagesid, mis tagavad parema ja stabiilsema sisekliima läbi automaatse ja ühtlase kütte ning jahutuse. Sisekliimat aitavad parandada ka passiivsed ✓ Hooned, mis sobituvad olemasolevasse linnaruumi ning toetavad ühtseid kogukondi. Näiteks panustame kvaliteetsete välialade loomisele, et ka rajatud hoonete ümber oleks meeldiv inimestel aega veeta ning püsiksid võimalused tervislikuks eluviisiks. 2023. aastal oli fookuses kvaliteetse linnaruumi kujundamine Manufaktuuri kvartali arendamisel. Tegemist on vana tööstusalaga, kuhu 2024-2025 kerkib mitu uut korterelamut, renoveeritakse endine Balti Manufaktuuri tehasehoone ning rajatakse multifunktsionaalsed roheja puhkealad. Projektiga soovime luua hubase ja tervikliku eluja ärikeskkonna, säilitades tööstusala unikaalse karakteri. Kaasasime kogukonna projekti juba varajases staadiumis, et kaardistada klientide ja erinevate huvigruppide vajadusi arendataval alal ja hoonetes. Näiteks on juba praeguseks rajatud vanadesse hoonetesse eriilmelised üritusja üüripinnad, et huvilistel oleks võimalik osa saada hoonetest ja keskkonnast autentsel kujul. Paevälja Hoovimajade arendusprojektis, millega püüame mahajäetud linnaalale anda uue hingamise, oleme samuti pannud olulist rõhku sotsiaalse vastutustundlikkuse tagamisele. Erilist tähelepanu oleme pööratud majadevahelise hooviala funktsionaalsusele, 55 Konsolideeritud majandusaasta aruanne 2023 kuhu tulevad spordiväljakud, laste mänguplatsid, haljasja puhkealad. Arendusprojekti esimene hoone valmis 2022. aastal ning teine hoone 2023. aastal. Klientide rahulolu on meile oluline ka pärast arendustegevuste lõppu, mistõttu on igal meie arendatud hoonel garantiiperiood, mille jooksul meie koostööpartner hoolitseb selle eest, et võimalikud vead või puudujäägid saaksid klientide vajadusi silmas pidades parandatud. Muid valdkondi puudutavaid kaebusi ja tagasisidet saavad nii kliendid kui kogukonnaliikmed meiega jagada meie veebilehekülje kaudu. Kogukonnad Olles edukalt tegutsenud juba üle 10 aasta, soovime oma edu jagada ka laiema kogukonnaga. Soovides panustada järgmise põlvkonna haridustee kujundamisse, anname Lätis välja stipendiumit noorele insenerile. Annetustega toetame sihtasutust Noored Olümpiale ning Eesti Vähihaigete Laste Vanemate Liitu. Noored Olümpiale toetab valitud noorsportlasi stipendiumite ja koolitustega. Eesti Vähihaigete Laste Vanemate Liit soovib pakkuda parimal võimalikul moel ja olemasolevate võimaluste piires vajalikku tuge kõigile vähihaigetele lastele ja nende peredele Eestis. Lisaks oleme annetanud Ukraina toetusrühmadele ja sõjapõgenikele. Osaleme Eesti Kinnisvarafirmade Liidu tegevuses, kus saame panustada heade tavade alusel tegutseva ja turvalise kinnisvaraturu kujundamisse, osaleda seaduseelnõude ja muude õigusaktide väljatöötamises ning esindada liidu huve riigija omavalitsusorganites. 56 Konsolideeritud majandusaasta aruanne 2023 Strelnieku 4b Strēlnieku 4b, Riia 57 Konsolideeritud majandusaasta aruanne 2023 Konsolideeritud raamatupidamise aastaaruanne Konsolideeritud finantsseisundi aruanne ................................................................................................................................. 58 Konsolideeritud koondkasumi aruanne .................................................................................................................................... 59 Konsolideeritud omakapitali muutuste aruanne ...................................................................................................................... 60 Konsolideeritud rahavoogude aruanne .................................................................................................................................... 61 Konsolideeritud finantsaruannete lisad ........................................................................................................................................... 62 Lisa 1. Arvestusmeetodid.............................................................................................................................................................. 62 Lisa 2. Raha ja raha ekvivalendid .................................................................................................................................................. 75 Lisa 3. Nõuded ja ettemaksed ...................................................................................................................................................... 75 Lisa 4. Varud ................................................................................................................................................................................. 75 Lisa 5. Materiaalsed põhivarad ..................................................................................................................................................... 77 Lisa 6. Immateriaalne põhivara .................................................................................................................................................... 78 Lisa 7. Finantsinvesteeringud ....................................................................................................................................................... 78 Lisa 8. Muud pikaajalised nõuded ............................................................................................................................................... 78 Lisa 9. Antud laenud ..................................................................................................................................................................... 79 Lisa 10. Saadud laenud ................................................................................................................................................................ 80 Lisa 11. Rendikohustised .............................................................................................................................................................. 82 Lisa 12. Võlad tarnijatele, muud võlad ja ettemaksed .................................................................................................................. 83 Lisa 13. Muud pikaajalised kohustised ......................................................................................................................................... 83 Lisa 14. Varjatud tuletisinstrumendid........................................................................................................................................... 84 Lisa 15. Omakapital ....................................................................................................................................................................... 85 Lisa 16. Tingimuslikud kohustised ................................................................................................................................................ 85 Lisa 17. Müügitulu ........................................................................................................................................................................ 86 Lisa 18. Müüdud kaupade ja teenuste kulu .................................................................................................................................. 86 Lisa 19. Turustuskulud .................................................................................................................................................................. 87 Lisa 20. Üldhalduskulud ................................................................................................................................................................ 87 Lisa 21. Tööjõukulud ..................................................................................................................................................................... 87 Lisa 22. Muud äritulud ja -kulud ................................................................................................................................................... 88 Lisa 23. Finantstulud ..................................................................................................................................................................... 88 Lisa 24. Finantskulud .................................................................................................................................................................... 89 Lisa 25. Ettevõtte tulumaks ja edasilükkunud tulumaks............................................................................................................... 89 Lisa 26. Kasum aktsia kohta .......................................................................................................................................................... 89 Lisa 27. Konsolideeritud rahavoogude aruande lisa ..................................................................................................................... 90 Lisa 28. Segmendiaruandlus ......................................................................................................................................................... 91 Lisa 29. Tütarettevõtete aktsiad ja osad ....................................................................................................................................... 92 Lisa 30. Vähemusosalus ................................................................................................................................................................ 95 Lisa 31. Sidusettevõtted ............................................................................................................................................................... 97 Lisa 32. Seotud osapooled ............................................................................................................................................................ 98 Lisa 33. Aruandeperioodi järgsed sündmused .............................................................................................................................. 99 Lisa 34. Riskijuhtimine ................................................................................................................................................................ 100 Lisa 35. Emaettevõtte konsolideerimata põhiaruanded ............................................................................................................ 104 Juhataja kinnitus ............................................................................................................................................................................. 108 Sõltumatu vandeaudiitori aruanne................................................................................................................................................. 109 Kasumi jaotamise ettepanek .......................................................................................................................................................... 119